\id 2TI
\ide UTF-8
\sts 1
\h [2 Timothy]


\c 1
\p
\v 1 [A] Pawlus, apaustaulus Iesuis Xristaus þairh wiljan gudis bi gahaitam libainais sei ist in Xristau Iesu
\v 2 [A] Teimauþaiau, liubin barna, ansts, armaio, gawairþi fram guda attin jah Xristau Iesu fraujin unsaramma.
\v 3 [A] awiliudo guda meinamma, þammei skalkino fram fadreinam in hrainjai gahugdai, hvaiwa unsweibando haba bi þuk gaminþi in bidom meinaim naht jah daga,
\v 4 [A] gairnjands þuk gasaihvan, gamunands tagre þeinaize, ei fahedais usfullnau,
\v 5 [A] gamaudein andnimands þizos sei ist in þus unliutons galaubeinais sei bauaida faurþis in awon þeinai Lau(idj)a(i) jah aiþein þeinai Aiwneikai, gaþ~þan~traua þatei jah in þus.
\v 5 [B] . . . . gaþ~þan~traua þatei jah in þus.
\v 6 [A] in þizozei waihtais gamaudja þuk anaqiujan anst gudis, sei ist in þus þairh analagein handiwe meinaizo.
\v 6 [B] in þizozei waihtais gamaudja þuk anaqiujan anst gudis, sei ist in þus þairh analagein handiwe meinaizo.
\v 7 [A] unte ni gaf unsis guþ ahman faurhteins, ak mahtais jah frijaþwos jah inaheins.
\v 7 [B] unte ni gaf unsis guþ ahman faurhteins, ak mahtais jah friaþwos jah inaheins.
\v 8 [A] ni nunu skamai þuk weitwodiþos fraujins unsaris Iesuis nih meina, bandjins is, ak miþarbaidei aiwaggeljon bi mahtai gudis,
\v 8 [B] ni nunu skamai þuk weitwodiþos fraujins unsaris Iesuis nih meina, bandjins is, ak miþarbaidei aiwaggeljon bi mahtai gudis,
\v 9 [A] þis nasjandins uns jah laþondins uns laþonai weihai, ni bi waurstwam unsaraim, ak bi seinai leikainai jah anstai sei gibana ist unsis in Xristau Iesu faur mela aiweina,
\v 9 [B] þis nasjandins uns jah laþondins laþonai weihai, ni bi waurstwam unsaraim, ak bi seinai leikainai jah anstai sei gibana ist unsis in Xristau Iesu faur mela aiweina,
\v 10 [A] iþ gaswikunþida nu þairh gabairhtein nasjandis unsaris Iesuis Xristaus gatairandins raihtis dauþau, iþ galiuhtjandins libain jah unriurein þairh aiwaggeljon,
\v 10 [B] iþ gaswikunþida nu þairh gabairhtein nasjandis unsaris Iesuis Xrista(us) , gatairandins raihtis dauþau, iþ galiuhtjandins libain jah unriurein þairh aiwagge<l>jon,
\v 11 [A] in þoei gasatiþs im ik merjands jah apaustaulus jah laisareis þiudo,
\v 11 [B] in þoei gasatiþs im ik merjands jah apaustaulus jah laisareis þiudo,
\v 12 [A] in þizozei fairinos jah þata winna; akei nih skama mik, unte wait hvamma galaubida, jah gatraua þammei mahteigs ist þata anafilh mein fastan in jainana dag.
\v 12 [B] in þizozei fairinos jah þata winna; akei nih skama mik, unte wait hvamma galaubida, jah gatraua þammei mahteigs ist þata anafilh mein fastan in jainana dag.
\v 13 [A] frisaht habands hailaize waurde, þoei at mis hausides in galaubeinai jah frijaþwai in Xristau Iesu,
\v 13 [B] frisaht habands hailaize waurde, þoei at mis hausides in galaubeinai jah friaþwai in Xristau Iesu,
\v 14 [A] þata godo anafilh fastai þairh ahman weihana saei bauiþ in uns.
\v 14 [B] þat(a) godo anafilh fastai þairh ahman weihana saei bauiþ in uns.
\v 15 [A] waist þatei afwandidedun sik af mis allai þaiei sind in Asiai, þizeei ist Fwgailus jah Hairmaugaineis.
\v 15 [B] waist þatei afwandidedun sik af mis allai þaiei sind in Asiai, þizei ist Fwgailus jah Airmogaineis.
\v 16 [A] gibai armaion frauja Auneiseifauraus garda, unte ufta mik anaþrafstida jah naudibandjo meinaizo ni skamaida sik;
\v 16 [B] gibai armaion frauja Auneiseifauraus garda, unte ufta mik anaþrafstida jah naudibandjo meinaizo ni skamaida sik;
\v 17 [A] ak qimands in Rumai usdaudo sokida mik jah bigat.
\v 17 [B] ak qimands in Rumai usdaudo sokida mik jah bigat.
\v 18 [A] gibai frauja imma bigitan armahairtein at fraujin in jainamma daga; jah hvan filu [mais] in Aifaison andbahtida mis, waila þu kant.
\v 18 [B] gibai frauja imma bigitan armahairtein at fraujin in jainamma daga; jah hvan filu [mais] in Aifaison andbahtida mis, waila þu kant.

\c 2
\p
\v 1 [B] Þu nu, barn mein waliso, inswinþei þuk in anstai þizai in Xristau Iesu,
\v 2 [B] jah þoei hausides at mis þairh managa weitwodja [waurda gudis] þo anafilh triggwai<m> mannam, þaiei wairþai sijaina jah anþarans laisjan.
\v 3 [B] þu nu arbaidei swe gods gadrauhts Xristaus Iesuis.
\v 4 [B] ni ainshun drauhtinonds fraujin dugawindiþ sik gawaurkjam þizos aldais, ei galeikai þammei drauhtinoþ.
\v 5 [B] jah þan jabai haifsteiþ hvas, ni weipada, niba witodeigo brikiþ.
\v 6 [B] arbaidjands airþos waurstwja skal frumist akrane andniman.
\v 7 [B] fraþei þatei qiþa; gibiþ auk þus frauja fraþi us allaim.
\v 8 [B] Gamuneis Xristu Iesu urrisanana us dauþaim us fraiwa Daweidis bi aiwaggeljon meinai,
\v 9 [B] in þizaiei arbaidja und bandjos swe ubiltojis; akei waurd gudis nist gabundan.
\v 10 [B] inuh þis all gaþula bi þans gawalidans, ei jah þai ganist gatilona, sei ist in Xristau Iesu miþ wulþau aiweinamma.
\v 11 [B] triggw þata waurd: jabai miþgadauþnodedum, jah miþlibam;
\v 12 [B] jabai gaþulam, jah miþþiudanom; jabai afaikam, jah is afaikiþ uns;
\v 13 [B] jabai ni galaubjam, jains triggws wisiþ; afaikan sik silban ni mag.
\v 14 [B] þizei gamaudei, weitwodjands in andwairþja fraujins; waurdam weihan du ni waihtai daug, niba uswalteinai þaim hausjondam.
\v 15 [B] usdaudei þuk silban gakusanana usgiban guda waurstwjan unaiwiskana, raihtaba raidjandan waurd sunjos.
\v 16 [B] iþ þo dwalona usweihona lausawaurdja biwandei; unte filu gaggand du afgudein,
\v 17 [B] jah waurd ize swe gund wuliþ; þizeei ist Wmainaius jah Filetus,
\v 18 [B] þaiei bi sunjai uswissai usmetun, qiþandans usstass ju waurþana, jah galaubein sumaize uswaltidedun.
\v 19 [B] aþþan tulgus grunduwaddjus gudis standiþ, habands sigljo þata: kunþa frauja þans þaiei sind is, jah: afstandai af unselein hvazuh saei namnjai namo fraujins.
\v 20 [B] aþþan in mikilamma garda ni sind þatainei kasa gulþeina jah silubreina, ak jah triweina jah digana, jah suma du sweraim, sumuþ~þan du unsweraim.
\v 21 [A] . . . . du allamma waurstwe godaize gamanwiþ.
\v 21 [B] aþþan jabai hvas gahrainjai sik þizei, wairþiþ kas du sweriþai, gaweihaiþ, bruk fraujin, du allamma waurstwe godaize gamanwiþ.
\v 22 [A] aþþan juggans lustuns þliuh; iþ laistei garaihtein, galaubein, frijaþwa, gawairþi miþ þaim bidai anahaitandam fraujan us hrainjamma hairtin.
\v 22 [B] aþþan juggans lustuns þliuh; iþ laistei garaihtein, galaubein, friaþwa, gawairþi miþ þaim bidai anahaitandam frauja<n> us hrainjamma hairtin.
\v 23 [A] iþ þos dwalons jah untalons soknins biwandei, witands þatei gabairand sakjons.
\v 23 [B] iþ þos dwalons jah untalons soknins biwandei, witands þatei gabairand sakjons.
\v 24 [A] iþ skalks fraujins ni skal sakan, ak qairrus wisan wiþra allans, laiseigs, usþulands,
\v 24 [B] iþ skalks fraujins ni skal sakan, ak qairrus wisan wiþra allans, laiseigs, usþulands,
\v 25 [A] in qairrein talzjands þans andstandandans, niu hvan gibai im guþ idreiga du ufkunþja sunjos,
\v 25 [B] in qairrein talzjands þans andstandandans, niu hvan gibai im guþ idreiga du ufkunþja sunjos,
\v 26 [A] jah usskarjaindau us unhulþins wruggon, fram þammei gafahanai habanda afar is wiljin.
\v 26 [B] jah usskarjaindau us unhulþins wruggon, fram þammei gafahanai tiuhanda afar is wiljin.

\c 3
\p
\v 1 [A] Aþþan þata kunneis ei in spedistaim dagam atgaggand jera sleidja,

\c 3
\p
\v 1 [B] Aþþan þata kunneis ei in spedistaim dagam atgaggand jera sleidja,
\v 2 [A] jah wairþand mannans sik frijondans, faihugairnai, bihaitjans, hauhhairtai, wajamerjandans, fadreinam ungahvairbai, launawargos, unairknans,
\v 2 [B] jah wairþand mannans sik friondans, faihugairnai, bihaitjans, hauhhairtai, wajamerjandans, fadreinam ungahvairbai, launawargos, unairknai,
\v 3 [A] unhunslagai, unmildjai, fairinondans, ungahabandans sik, unmanarigwai, unseljai,
\v 3 [B] unhunslagai, unmildjai, fairinondans, ungahabandans sik, unmanariggwai, unseljai,
\v 4 [A] fralewjandans, untilamalskai, ufbaulidai, frijondans wiljan seinana mais þau guþ,
\v 4 [B] fralewjandans, untilamalskai, ufbaulidai, frijondans wiljan seinana mais þau guþ,
\v 5 [A] habandans hiwi gagudeins, iþ maht izos inwidandans; jaþ~þans afwandei.
\v 5 [B] habandans hiwi gagudeins, iþ maht izos inwidandans; jah þans afwandei.
\v 6 [A] unte us þaim sind þaiei sliupand in gardins jah frahunþana tiuhand qineina afhlaþana frawaurhtim, þoei tiuhanda du lus[lus]tum missaleikaim,
\v 6 [B] unte us þaim sind þaiei sliupand in gardins jah frahunþana tiuhand qineina afhlaþana frawaurhtim, þoe(i) tiuhanda lustum missaleikaim,
\v 7 [A] sinteino laisjandona sik jan~ni aiw hvanhun in ufkunþja sunjos qiman mahteiga.
\v 7 [B] sinteino laisjandona sik <jah> ni aiw hvanhun in ufkunþja sunjos qiman mahteiga.
\v 8 [A] aþþan þamma haidau ei Jannes jah Mamres andstoþun Moseza, swa jah þai andstandand sunjai, mannans frawaurþanai ahin, uskusanai bi galaubein;
\v 8 [B] aþþan þamma haidau ei Jannis jah Mambres andstoþun Moseza, swa jah þai andstandand sunjai, mannans frawaurþanai ahin, uskusanai bi galaubein;
\v 9 [A] akei ni þeihand du filusnai, unte unwiti ize swikunþ wairþiþ allaim, swaswe jah jainaize was.
\v 9 [B] akei ni þeihand du filusnai, unte unwiti ize swikunþ wairþiþ allaim, swaswe jainaize was.
\v 10 [A] iþ þu galaista is laiseinai meinai, usmeta, muna, [sidau,] galaubeinai, usbeisnai, frijaþwai, þulainai,
\v 10 [B] iþ þu galaista is laiseinai meinai, usmeta, muna, [sidau,] galaubeinai, usbeisnai, friaþwai, þulainai,
\v 11 [A] wrakjom, wunnim, hvileika mis waurþun in Antiaukiai, in Eikaunion, in Lwstrws, hvileikos wrakjos usþul<a>ida, jah us allaim mik galausida frauja.
\v 11 [B] wrakjom, wunnim, hvileika mis waurþun in Antiaukiai, in Eikaunion, in Lwstrws, hvileikos wrakos usþulaida, jah us allaim mik galausida frauja.
\v 12 [A] jah þan allai þaiei wileina gagudaba liban in Xristau Iesu, wrakos winnand.
\v 12 [B] jah þan allai þaiei wileina gagudaba liban in Xristau Iesu, wrakos winnand.
\v 13 [A] iþ ubilai mannans jah liutai þeihand du wairsizin, airzjai jah airzjandans.
\v 13 [B] iþ ubilai mans jah liutai þeihand du wairsizin, airzjai jah airzjandans.
\v 14 [A] iþ þu framwairþis wisais in þaimei galaisides þuk jah gatrauaida sind þus, witand(s) at hvamma ganamt,
\v 14 [B] iþ þu framwairþis wisais in þaimei galaisides þuk jah gatrauaida sind þus, witands at hvamma ganamt,
\v 15 [A] jah þatei us barniskja weihos bokos kunþes, þos mahteigons þuk usfratwjan du ganistai þairh galaubein þo in Xristau Iesu.
\v 15 [B] jah þatei us barniskja weihos bokos kunþes, þos mahteigons þuk usfratwjan du ganistai þairh galaubein þo in Xristau Iesu.
\v 16 [A] all[l] boko gudiskaizos ahmateinais jah þaurftos du laiseinai, du gasahtai, du garaihteinai, du talzeinai in garaihtein,
\v 16 [B] all boko gudiskaizo<s> ahmateinais jah þaurftos du laiseinai, du gasahtai, du garaihteinai, du talzeinai in garaihtein,
\v 17 [A] ei ustauhans sijai manna gudis, du allamma waurstwe godaize gamanwiþs.
\v 17 [B] ei ustauhans sijai manna gudis, du allamma waurstwe godaize gamanwiþs.

\c 4
\p
\v 1 [A] Weitwodja in andwairþja gudis jah fraujins Xristaus Iesuis, saei skal stojan qiwans jah dauþans bi qum is <jah> þiudinassu is:

\c 4
\p
\v 1 [B] Weitwodja in andwairþja gudis jah fraujins Xristaus Iesuis, saei skal stojan qiwans jah dauþans bi qum is <jah> þiudinassu is:
\v 2 [A] merei waurd, instand uhteigo unuhteigo, gasak, gaþlaih, gahvotei in allai usbeisnai jah laiseinai.
\v 2 [B] merei waurd, stand ohteigo unuhteigo, gasak, gaþlaih, gahvotei in allai usbeisnai jah laiseinai.
\v 3 [A] wairþiþ mel þan haila laisein ni usþuland, ak du seinaim lustum gadragand sis laisarjans, suþjandans hausein;
\v 3 [B] wairþiþ mel þan haila laisein ni usþuland, ak du seinaim lustum dragand sis laisarjans, suþjondans hausein;
\v 4 [A] aþþan af sunjai hausein afwandjand, iþ du spillam gawandjand sik.
\v 4 [B] aþþan af sunjai hausein afwandjand, iþ du spillam gawandjand sik.
\v 5 [A] iþ þu andaþahts sijais in allaim, arbaidei, waurstw waurkei aiwaggelistins, andbahti þein usfullei.
\v 5 [B] iþ þu andaþahts sijais in allaim, arbaidei, waurstw waurkei aiwaggelistins, andbahti þein usfullei.
\v 6 [A] aþþan ik ju hunsljada jah mel meinaizos diswissais atist.
\v 6 [B] aþþan ik ju hunsljada jah mel meinaizos diswissais atist.
\v 7 [A] haifst þo godon haifstida, run ustauh, galaubein gafastaida;
\v 7 [B] haifst þo godon haifstida, run ustauh, galaubein gafastaida;
\v 8 [A] þaþroh galagiþs ist mis waips garaihteins, þanei usgibiþ mis frauja in jainamma daga, sa garaihta staua; aþþan ni þatainei mis, ak jah allaim þaiei frijond qum is.
\v 8 [B] þaþro þan galagiþs ist mis waips garaihteins, þanei usgibiþ mis frauja in jainamma daga, sa <ga>raihta staua; aþþan ni þatainei mis, ak jah allaim þaiei frijond qum is.
\v 9 [A] sniumei qiman at mis sprauto;
\v 9 [B] sniumei qiman at mis sprauto;
\v 10 [A] unte Demas mis bilaiþ, frijonds þo nu ald, jag~galaiþ du Þaissalauneikai, Xreskus du Galatiai, Teitus du Dalmatiai.
\v 10 [B] unte Demas mis bilaiþ, frijonds þo nu ald, jah galaiþ du Þaissalauneikai, Krispus du Galatiai,
\v 11 [A] Lukas ist miþ mis ains. Marku andnimands brigg miþ þus silbin, unte ist mis bruks du andbahtja.
\v 11 [B] Lukas ist miþ mis ains. Marku andnimands brigg miþ þus silbin, unte ist mis bruks du and(bahtja).
\v 12 [A] aþþan Twkeiku insandida in Aifaison.
\v 13 [A] hakul þanei bilaiþ in Trauadai at Karpau qimands atbair jah bokos, þishun maimbranans.
\v 14 [A] Alai[ai]ksandrus aizasmiþa managa mis unþiuþa ustaiknida; usgildiþ imma frauja bi waurstwam is;
\v 15 [A] þammei jah þu witai, filu auk andstoþ unsaraim waurdam.
\v 16 [A] in frumiston meinai sunjonai ni manna mis miþwas. ak allai mis biliþun, ni rahnjai(dau) (im) . . . .
\v 17 
\v 18 
\v 19 
\v 20 
\v 21 
\v 22 
