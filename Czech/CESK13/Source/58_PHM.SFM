\id PHM
\ide UTF-8
\sts 1
\h Filemonovi


\c 1
\p
\v 1 Pavel, vězeň Krista Ježíše, a Timoteus bratr, Filemonovi milému, a pomocníku našemu,
\v 2 A Apfie sestře milé, a Archippovi spolurytíři našemu, i vší církvi, kteráž jest v domě tvém:
\v 3 Milost vám a pokoj od Boha Otce našeho a Pána Jezukrista.
\v 4 Díky činím Bohu svému, vždycky zmínku o tobě čině na svých modlitbách,
\v 5 Slyše o lásce tvé a víře, kterouž máš ku Pánu Ježíšovi, i ke všechněm svatým,
\v 6 Aby společnost víry tvé mocná byla a tudy poznáno býti mohlo, cožkoli dobrého jest v vás skrze Krista Ježíše.
\v 7 Radost zajisté máme velikou, a potěšení z lásky tvé, že srdce svatých občerstvena jsou skrze tebe, bratře.
\v 8 Protož ačkoli mnohou smělost mám v Kristu rozkázati tobě, což by náleželo,
\v 9 Však pro lásku raději tebe prosím, jsa již takový, totiž Pavel starý, a nyní i vězeň Ježíše Krista.
\v 10 Prosímť pak tebe za syna svého, kteréhož jsem zplodil v vězení svém, Onezima,
\v 11 Kterýž byl někdy tobě neužitečný, ale nyní tobě i mně velmi užitečný, jehožť jsem odeslal.
\v 12 Protož ty jej, (totiž srdce mé,) přijmi.
\v 13 Kteréhožto já chtěl jsem byl při sobě zanechati, aby mi posluhoval místo tebe v vězení, kteréž trpím pro evangelium;
\v 14 Ale bez vědomí tvého nechtěl jsem nic učiniti, aby dobrý skutek tvůj nebyl jako bezděky, ale z dobré vůle.
\v 15 Ano snad proto byl odšel na chvíli, abys jej potom věčného měl,
\v 16 Již ne jako služebníka, ale více než služebníka, totiž bratra milého, zvláště mně, a čím víc tobě, i podle těla, i v Pánu.
\v 17 Protož máš-li mne za tovaryše, přijmiž jej, jako mne.
\v 18 Jestližeť pak v čem ublížil, anebo jest-liť co dlužen, to mně přičti.
\v 19 Já Pavel psal jsem svou rukou, jáť zaplatím; ať nedím tobě, že ty i sám sebe jsi mi dlužen.
\v 20 Tak, bratře, ať já uživu tebe v Pánu; očerstviž srdce mé v Pánu.
\v 21 Jist jsa tvým poslušenstvím, tak jsem tobě napsal, věda, že i více, nežli pravím, učiníš.
\v 22 A mezi tím připraviž mi také hospodu; neboť naději mám, že k modlitbám vašim budu vám navrácen.
\v 23 Pozdravují tě Epafras, (spoluvězeň můj pro Krista Ježíše,)
\v 24 Marek, Aristarchus, Démas a Lukáš, pomocníci moji.
\v 25 Milost Pána našeho Jezukrista budiž s duchem vaším. Amen. List tento k Filemonovi psán byl z Říma po Onezimovi služebníku.
