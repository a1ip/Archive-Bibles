\id PSS
\ide UTF-8
\sts 1
\h [The Psalms of Solomon]


\c 1
\p
\v 1 ασωμεν τω κυριω ενδοξως γαρ δεδοξασται ιππον και αναβατην ερριψεν εις θαλασσαν
\v 2 βοηθος και σκεπαστης εγενετο μοι εις σωτηριαν ουτος μου θεος και δοξασω αυτον θεος του πατρος μου και υψωσω αυτον
\v 3 κυριος συντριβων πολεμους κυριος ονομα αυτω
\v 4 αρματα φαραω και την δυναμιν αυτου ερριψεν εις θαλασσαν επιλεκτους αναβατας τριστατας κατεποντισεν εν ερυθρα θαλασση
\v 5 ποντω εκαλυψεν αυτους κατεδυσαν εις βυθον ωσει λιθος
\v 6 η δεξια σου κυριε δεδοξασται εν ισχυι η δεξια σου χειρ κυριε εθραυσεν εχθρους
\v 7 και τω πληθει της δοξης σου συνετριψας τους υπεναντιους απεστειλας την οργην σου και κατεφαγεν αυτους ως καλαμην
\v 8 και δια πνευματος του θυμου σου διεστη το υδωρ επαγη ωσει τειχος τα υδατα επαγη τα κυματα εν μεσω της θαλασσης
\v 9 ειπεν ο εχθρος διωξας καταλημψομαι μεριω σκυλα εμπλησω ψυχην μου ανελω τη μαχαιρη μου κυριευσει η χειρ μου
\v 10 απεστειλας το πνευμα σου εκαλυψεν αυτους θαλασσα εδυσαν ωσει μολιβος εν υδατι σφοδρω
\v 11 τις ομοιος σοι εν θεοις κυριε τις ομοιος σοι δεδοξασμενος εν αγιοις θαυμαστος εν δοξαις ποιων τερατα
\v 12 εξετεινας την δεξιαν σου και κατεπιεν αυτους η γη
\v 13 ωδηγησας τη δικαιοσυνη σου τον λαον σου τουτον ον ελυτρωσω παρεκαλεσας τη ισχυι σου εις καταλυμα αγιον σου
\v 14 ηκουσαν εθνη και ωργισθησαν ωδινες ελαβον κατοικουντας φυλιστιιμ
\v 15 τοτε εσπευσαν ηγεμονες εδωμ και αρχοντες μωαβιτων ελαβεν αυτους τρομος ετακησαν παντες οι κατοικουντες χανααν
\v 16 επιπεσοι επ' αυτους φοβος και τρομος μεγεθει βραχιονος σου απολιθωθητωσαν εως αν παρελθη ο λαος σου κυριε εως αν παρελθη ο λαος σου ουτος ον εκτησω
\v 17 εισαγαγων καταφυτευσον αυτους εις ορος κληρονομιας σου εις ετοιμον κατοικητηριον σου ο κατειργασω κυριε αγιασμα κυριε ο ητοιμασαν αι χειρες σου
\v 18 κυριος βασιλευων τον αιωνα και επ' αιωνα και ετι
\v 19 οτι εισηλθεν ιππος φαραω συν αρμασιν και αναβαταις εις θαλασσαν και επηγαγεν επ' αυτους κυριος το υδωρ της θαλασσης οι δε υιοι ισραηλ επορευθησαν δια ξηρας εν μεσω της θαλασσης

\c 2
\p
\v 1 ωδη μωυσεως εν τω δευτερονομιω

\c 2
\p
\v 1 προσεχε ουρανε και λαλησω και ακουετω γη ρηματα εκ στοματος μου
\v 2 προσδοκασθω ως υετος το αποφθεγμα μου και καταβητω ως δροσος τα ρηματα μου ωσει ομβρος επ' αγρωστιν και ωσει νιφετος επι χορτον
\v 3 οτι ονομα κυριου εκαλεσα δοτε μεγαλωσυνην τω θεω ημων
\v 4 θεος αληθινα τα εργα αυτου και πασαι αι οδοι αυτου κρισις θεος πιστος και ουκ εστιν αδικια δικαιος και οσιος κυριος
\v 5 ημαρτοσαν ουκ αυτω τεκνα μωμητα γενεα σκολια και διεστραμμενη
\v 6 ταυτα κυριω ανταποδιδοτε ουτω λαος μωρος και ουχι σοφος ουκ αυτος ουτος σου πατηρ εκτησατο σε και εποιησεν σε και εκτισεν σε
\v 7 μνησθητε ημερας αιωνος συνετε ετη γενεας γενεων επερωτησον τον πατερα σου και αναγγελει σοι τους πρεσβυτερους σου και ερουσιν σοι
\v 8 οτε διεμεριζεν ο υψιστος εθνη ως διεσπειρεν υιους αδαμ εστησεν ορια εθνων κατα αριθμον αγγελων θεου
\v 9 και εγενηθη μερις κυριου λαος αυτου ιακωβ σχοινισμα κληρονομιας αυτου ισραηλ
\v 10 αυταρκησεν αυτον εν τη ερημω εν διψει καυματος εν ανυδρω εκυκλωσεν αυτον και επαιδευσεν αυτον και διεφυλαξεν αυτον ως κορην οφθαλμου
\v 11 ως αετος σκεπασαι νοσσιαν αυτου και επι τοις νεοσσοις αυτου επεποθησεν διεις τας πτερυγας αυτου εδεξατο αυτους και ανελαβεν αυτους επι των μεταφρενων αυτου
\v 12 κυριος μονος ηγεν αυτους και ουκ ην μετ' αυτων θεος αλλοτριος
\v 13 ανεβιβασεν αυτους επι την ισχυν της γης εψωμισεν αυτους γενηματα αγρων εθηλασαν μελι εκ πετρας και ελαιον εκ στερεας πετρας
\v 14 βουτυρον βοων και γαλα προβατων μετα στεατος αρνων και κριων υιων ταυρων και τραγων μετα στεατος νεφρων πυρου και αιμα σταφυλης επιον οινον
\v 15 και εφαγεν ιακωβ και ενεπλησθη και απελακτισεν ο ηγαπημενος ελιπανθη επαχυνθη επλατυνθη και εγκατελιπεν θεον τον ποιησαντα αυτον και απεστη απο θεου σωτηρος αυτου
\v 16 παρωξυναν με επ' αλλοτριοις εν βδελυγμασιν αυτων εξεπικραναν με
\v 17 εθυσαν δαιμονιοις και ου θεω θεοις οις ουκ ηδεισαν καινοι και προσφατοι ηκασιν ους ουκ ηδεισαν οι πατερες αυτων
\v 18 θεον τον γεννησαντα σε εγκατελιπες και επελαθου θεου του τρεφοντος σε
\v 19 και ειδεν κυριος και εζηλωσεν και παρωξυνθη δι' οργην υιων αυτου και θυγατερων
\v 20 και ειπεν αποστρεψω το προσωπον μου απ' αυτων και δειξω τι εσται αυτοις επ' εσχατων οτι γενεα εξεστραμμενη εστιν υιοι οις ουκ εστιν πιστις εν αυτοις
\v 21 αυτοι παρεζηλωσαν με επ' ου θεω παρωργισαν με εν τοις ειδωλοις αυτων καγω παραζηλωσω αυτους επ' ουκ εθνει επ' εθνει ασυνετω παροργιω αυτους
\v 22 οτι πυρ εκκεκαυται εκ του θυμου μου καυθησεται εως αδου κατω καταφαγεται γην και τα γενηματα αυτης φλεξει θεμελια ορεων
\v 23 συναξω εις αυτους κακα και τα βελη μου συντελεσω εις αυτους
\v 24 τηκομενοι λιμω και βρωσει ορνεων και οπισθοτονος ανιατος οδοντας θηριων εξαποστελω εις αυτους μετα θυμου συροντων επι γης
\v 25 εξωθεν ατεκνωσει αυτους μαχαιρα και εκ των ταμιειων φοβος νεανισκος συν παρθενω θηλαζων μετα καθεστηκοτος πρεσβυτερου
\v 26 ειπα διασπερω αυτους παυσω δη εξ ανθρωπων το μνημοσυνον αυτων
\v 27 ει μη δι' οργην εχθρων ινα μη μακροχρονισωσιν και ινα μη συνεπιθωνται οι υπεναντιοι μη ειπωσιν η χειρ ημων υψηλη και ουχι κυριος εποιησεν ταυτα παντα
\v 28 οτι εθνος απολωλεκος βουλην εστιν και ουκ εστιν εν αυτοις επιστημη
\v 29 ουκ εφρονησαν συνιεναι ταυτα καταδεξασθωσαν εις τον επιοντα χρονον
\v 30 πως διωξεται εις χιλιους και δυο μετακινησουσιν μυριαδας ει μη ο θεος απεδοτο αυτους και ο κυριος παρεδωκεν αυτους
\v 31 ου γαρ εισιν οι θεοι αυτων ως ο θεος ημων οι δε εχθροι ημων ανοητοι
\v 32 εκ γαρ αμπελου σοδομων η αμπελος αυτων και η κληματις αυτων εκ γομορρας η σταφυλη αυτων σταφυλη χολης βοτρυς πικριας αυτοις
\v 33 θυμος δρακοντων ο οινος αυτων και θυμος ασπιδων ανιατος
\v 34 ουκ ιδου ταυτα παντα συνηκται παρ' εμοι και εσφραγισται εν τοις θησαυροις μου
\v 35 εν ημερα εκδικησεως ανταποδωσω εν καιρω οταν σφαλη ο πους αυτων οτι εγγυς ημερα απωλειας αυτων και παρεστιν ετοιμα υμιν
\v 36 οτι κρινει κυριος τον λαον αυτου και επι τοις δουλοις αυτου παρακληθησεται ειδεν γαρ αυτους παραλελυμενους και εκλελοιποτας εν επαγωγη και παρειμενους
\v 37 και ειπεν κυριος που εισιν οι θεοι αυτων εφ' οις επεποιθεισαν επ' αυτοις
\v 38 ων το στεαρ των θυσιων αυτων ησθιετε και επινετε τον οινον των σπονδων αυτων αναστητωσαν και βοηθησατωσαν υμιν και γενηθητωσαν υμιν σκεπασται
\v 39 ιδετε ιδετε οτι εγω ειμι και ουκ εστιν θεος πλην εμου εγω αποκτενω και ζην ποιησω παταξω καγω ιασομαι και ουκ εστιν ος εξελειται εκ των χειρων μου
\v 40 οτι αρω εις τον ουρανον την χειρα μου και ομουμαι τη δεξια μου και ερω ζω εγω εις τον αιωνα
\v 41 οτι παροξυνω ως αστραπην την μαχαιραν μου και ανθεξεται κριματος η χειρ μου και ανταποδωσω δικην τοις εχθροις και τοις μισουσιν με ανταποδωσω
\v 42 μεθυσω τα βελη μου αφ' αιματος και η μαχαιρα μου καταφαγεται κρεα αφ' αιματος τραυματιων και αιχμαλωσιας απο κεφαλης αρχοντων εθνων
\v 43 ευφρανθητε ουρανοι αμα αυτω και προσκυνησατωσαν αυτω παντες οι αγγελοι θεου ευφρανθητε εθνη μετα του λαου αυτου και ενισχυσατωσαν αυτω παντες υιοι θεου οτι το αιμα των υιων αυτου εκδικειται και εκδικησει και ανταποδωσει δικην τοις εχθροις και τοις μισουσιν ανταποδωσει και εκκαθαριει κυριος την γην του λαου αυτου

\c 3
\p
\v 1 προσευχη αννας μητρος σαμουηλ

\c 3
\p
\v 1 εστερεωθη η καρδια μου εν κυριω υψωθη κερας μου εν θεω μου επλατυνθη επ' εχθρους μου το στομα μου ηυφρανθην εν σωτηρια σου
\v 2 οτι ουκ εστιν αγιος ως κυριος και ουκ εστιν δικαιος ως ο θεος ημων ουκ εστιν αγιος πλην σου
\v 3 μη καυχασθε και μη λαλειτε υψηλα μηδε εξελθατω μεγαλορημοσυνη εκ του στοματος υμων οτι θεος γνωσεων κυριος και θεος ετοιμαζον επιτηδευματα αυτου
\v 4 τοξον δυνατων ησθενησεν και ασθενουντες περιεζωσαντο δυναμιν
\v 5 πληρεις αρτων ηλαττωθησαν και οι πεινωντες παρηκαν γην οτι στειρα ετεκεν επτα και η πολλη εν τεκνοις ησθενησεν
\v 6 κυριος θανατοι και ζωογονει καταγει εις αδου και αναγει
\v 7 κυριος πτωχιζει και πλουτιζει ταπεινοι και ανυψοι
\v 8 ανιστα απο γης πενητα και απο κοπριας εγειρει πτωχον του καθισαι αυτον μετα δυναστων λαου και θρονον δοξης κατακληρονομων αυτοις
\v 9 διδους ευχην τω ευχομενω και ευλογησεν ετη δικαιου οτι ουκ εν ισχυι δυνατος ανηρ
\v 10 κυριος ασθενη ποιησει τον αντιδικον αυτου κυριος αγιος μη καυχασθω ο σοφος εν τη σοφια αυτου και μη καυχασθω ο δυνατος εν τη δυναμει αυτου και μη καυχασθω ο πλουσιος εν τω πλουτω αυτου αλλ' η εν τουτω καυχασθω ο καυχωμενος συνιειν και γινωσκειν τον κυριον και ποιειν κριμα και δικαιοσυνην εν μεσω της γης κυριος ανεβη εις ουρανους και εβροντησεν αυτος κρινει ακρα γης δικαιος ων και διδωσιν ισχυν τοις βασιλευσιν ημων και υψωσει κερας χριστου αυτου

\c 4
\p
\v 1 προσευχη αμβακουμ
\v 2 κυριε εισακηκοα την ακοην σου και εφοβηθην κατενοησα τα εργα σου και εξεστην εν μεσω δυο ζωων γνωσθηση εν τω εγγιζειν τα ετη επιγνωσθηση εν τω παρειναι τον καιρον αναδειχθηση εν τω ταραχθηναι την ψυχην μου εν οργη ελεους μνησθηση
\v 3 ο θεος εκ θαιμαν ηξει και ο αγιος εξ ορους φαραν κατασκιου δασεως διαψαλμα εκαλυψεν ουρανους η αρετη αυτου και αινεσεως αυτου πληρης η γη
\v 4 και φεγγος αυτου ως φως εσται κερατα εν χερσιν αυτου και εθετο αγαπησιν κραταιαν ισχυος αυτου
\v 5 προ προσωπου αυτου πορευσεται λογος και εξελευσεται εν πεδιλοις οι ποδες αυτου
\v 6 εστη και εσαλευθη η γη επεβλεψεν και ετακη εθνη διεθρυβη τα ορη βια ετακησαν βουνοι αιωνιοι
\v 7 πορειας αιωνιους αυτου αντι κοπων ειδον σκηνωματα αιθιοπων πτοηθησονται και αι σκηναι γης μαδιαμ
\v 8 μη εν ποταμοις ωργισθης κυριε η εν ποταμοις ο θυμος σου η εν θαλασση το ορμημα σου οτι επιβηση επι τους ιππους σου και η ιππασια σου σωτηρια
\v 9 εντεινων εντενεις το τοξον σου επι σκηπτρα λεγει κυριος διαψαλμα ποταμων ραγησεται γη
\v 10 οψονται σε και ωδινησουσιν λαοι σκορπιζων υδατα πορειας εδωκεν η αβυσσος φωνην αυτης υψος φαντασιας αυτης επηρθη
\v 11 ο ηλιος και η σεληνη εστη εν τη ταξει αυτης εις φως βολιδες σου πορευσονται εις φεγγος αστραπης οπλων σου
\v 12 εν απειλη σου ολιγωσεις γην και εν θυμω καταξεις εθνη
\v 13 εξηλθες εις σωτηριαν λαου σου του σωσαι τους χριστους σου εβαλες εις κεφαλας ανομων θανατον εξηγειρας δεσμους εως τραχηλου διαψαλμα
\v 14 διεκοψας εν εκστασει κεφαλας δυναστων σεισθησονται εν αυτη διανοιξουσιν χαλινους αυτων ως εσθων πτωχος λαθρα
\v 15 και επεβιβασας εις θαλασσαν τους ιππους σου ταρασσοντας υδατα πολλα
\v 16 εφυλαξαμην και επτοηθη η κοιλια μου απο φωνης προσευχης χειλεων μου και εισηλθεν τρομος εις τα οστα μου και υποκατωθεν μου εταραχθη η εξις μου αναπαυσομαι εν ημερα θλιψεως μου του αναβηναι με εις λαον παροικιας μου
\v 17 διοτι συκη ου καρποφορησει και ουκ εσται γενηματα εν ταις αμπελοις ψευσεται εργον ελαιας και τα πεδια ου ποιησει βρωσιν εξελιπον απο βρωσεως προβατα και ουχ υπαρχουσιν βοες επι φατναις εξιλασεως αυτων
\v 18 εγω δε εν τω κυριω αγαλλιασομαι χαρησομαι επι τω θεω τω σωτηρι μου
\v 19 κυριος ο θεος μου δυναμις μου και ταξει τους ποδας μου εις συντελειαν επι τα υψηλα επιβιβα με του νικησαι εν τη ωδη αυτου

\c 5
\p
\v 1 προσευχη ησαιου
\v 9 εκ νυκτος ορθριζει το πνευμα μου προς σε ο θεος διοτι φως τα προσταγματα σου επι της γης δικαιοσυνην μαθετε οι ενοικουντες επι της γης
\v 10 πεπαυται γαρ ο ασεβης ου μη μαθη δικαιοσυνην επι της γης αληθειαν ου μη ποιησει αρθητω ο ασεβης ινα μη ιδη την δοξαν κυριου
\v 11 κυριε υψηλος σου ο βραχιων και ουκ ηδεισαν γνοντες δε αισχυνθητωσαν ζηλος λημψεται λαον απαιδευτον και νυν πυρ τους υπεναντιους εδεται
\v 12 κυριε ο θεος ημων ειρηνην δος ημιν παντα γαρ απεδωκας ημιν
\v 13 κυριε ο θεος ημων κτησαι ημας κυριε εκτος σου αλλον ουκ οιδαμεν το ονομα σου ονομαζομεν
\v 14 οι δε νεκροι ζωην ου μη ιδωσιν ουδε ιατροι ου μη αναστησουσιν δια τουτο επηγαγες και απωλεσας και ηρας παν αρσεν αυτων
\v 15 προσθες αυτοις κακα κυριε προσθες κακα τοις ενδοξοις της γης
\v 16 κυριε εν θλιψει εμνησθην σου εν θλιψει μικρα η παιδεια σου ημιν
\v 17 και ως η ωδινουσα εγγιζει του τεκειν και επι τη ωδινι αυτης εκεκραξεν ουτως εγενηθημεν τω αγαπητω σου
\v 18 δια τον φοβον σου κυριε εν γαστρι ελαβομεν και ωδινησαμεν και ετεκομεν πνευμα σωτηριας σου εποιησαμεν επι της γης ου πεσουμεθα αλλα πεσουνται οι ενοικουντες επι της γης
\v 19 αναστησονται οι νεκροι και εγερθησονται οι εν τοις μνημειοις και ευφρανθησονται οι εν τη γη η γαρ δροσος η παρα σου ιαμα αυτοις εστιν η δε γη των ασεβων πεσειται
\v 20 βαδιζε λαος μου εισελθε εις τα ταμιεια σου αποκλεισον την θυραν σου αποκρυβηθι μικρον οσον οσον εως αν παρελθη η οργη κυριου

\c 6
\p
\v 1 προσευχη ιωνα
\v 3 εβοησα εν θλιψει μου προς κυριον τον θεον μου και εισηκουσεν μου εκ κοιλιας αδου κραυγης μου ηκουσας φωνης μου
\v 4 απερριψας με εις βαθη καρδιας θαλασσης και ποταμοι με εκυκλωσαν παντες οι μετεωρισμοι σου και τα κυματα σου επ' εμε διηλθον
\v 5 καγω ειπα απωσμαι εξ οφθαλμων σου αρα προσθησω του επιβλεψαι προς ναον τον αγιον σου
\v 6 περιεχυθη μοι υδωρ εως ψυχης μου αβυσσος εκυκλωσεν με εσχατη εδυ η κεφαλη μου εις σχισμας ορεων
\v 7 κατεβην εις γην ης οι μοχλοι αυτης κατοχοι αιωνιοι και αναβητω εκ φθορας η ζωη μου κυριε ο θεος μου
\v 8 εν τω εκλειπειν την ψυχην μου απ' εμου του κυριου εμνησθην και ελθοι προς σε η προσευχη μου εις ναον αγιον σου
\v 9 φυλασσομενοι ματαια και ψευδη ελεος αυτων εγκατελιπον
\v 10 εγω δε μετα φωνης αινεσεως και εξομολογησεως θυσω σοι οσα ηυξαμην αποδωσω σοι εις σωτηριαν μου τω κυριω

\c 7
\p
\v 1 προσευχη αζαριου
\v 26 ευλογητος ει κυριε ο θεος των πατερων ημων και αινετον και δεδοξασμενον το ονομα σου εις τους αιωνας
\v 27 οτι δικαιος ει επι πασιν οις εποιησας ημιν και παντα τα εργα σου αληθινα και ευθειαι αι οδοι σου και πασαι αι κρισεις σου αληθεις
\v 28 και κριματα αληθειας εποιησας κατα παντα α επηγαγες ημιν και επι την πολιν την αγιαν την των πατερων ημων ιερουσαλημ οτι εν αληθεια και κρισει επηγαγες ταυτα παντα δια τας αμαρτιας ημων
\v 29 οτι ημαρτομεν και ηνομησαμεν αποστηναι απο σου και εξημαρτομεν εν πασιν και των εντολων σου ουκ ηκουσαμεν
\v 30 ουδε συνετηρησαμεν ουδε εποιησαμεν καθως ενετειλω ημιν ινα ευ ημιν γενηται
\v 31 και παντα οσα επηγαγες ημιν και παντα οσα εποιησας ημιν εν αληθινη κρισει εποιησας
\v 32 και παρεδωκας ημας εις χειρας εχθρων ανομων εχθιστων αποστατων και βασιλει αδικω και πονηροτατω παρα πασαν την γην
\v 33 και νυν ουκ εστιν ημιν ανοιξαι το στομα αισχυνη και ονειδος εγενηθη τοις δουλοις σου και τοις σεβομενοις σε
\v 34 μη δη παραδως ημας εις τελος δια το ονομα σου και μη διασκεδασης την διαθηκην σου
\v 35 και μη αποστησης το ελεος σου αφ' ημων δι' αβρααμ τον ηγαπημενον υπο σου και δια ισαακ τον δουλον σου και ισραηλ τον αγιον σου
\v 36 οις ελαλησας προς αυτους λεγων πληθυναι το σπερμα αυτων ως τα αστρα του ουρανου και ως την αμμον την παρα το χειλος της θαλασσης
\v 37 οτι δεσποτα εσμικρυνθημεν παρα παντα τα εθνη και εσμεν ταπεινοι εν παση τη γη σημερον δια τας αμαρτιας ημων
\v 38 και ουκ εστιν εν τω καιρω τουτω αρχων και προφητης και ηγουμενος ουδε ολοκαυτωσις ουδε θυσια ουδε προσφορα ουδε θυμιαμα ου τοπος του καρπωσαι ενωπιον σου και ευρειν ελεος
\v 39 αλλ' εν ψυχη συντετριμμενη και πνευματι ταπεινωσεως προσδεχθειημεν ως εν ολοκαυτωμασιν κριων και ταυρων και ως εν μυριασιν αρνων πιονων
\v 40 ουτως γενεσθω η θυσια ημων ενωπιον σου σημερον και εκτελεσαι οπισθεν σου οτι ουκ εστιν αισχυνη τοις πεποιθοσιν επι σοι
\v 41 και νυν εξακολουθουμεν εν ολη καρδια και φοβουμεθα σε και ζητουμεν το προσωπον σου μη καταισχυνης ημας
\v 42 αλλα ποιησον μεθ' ημων κατα την επιεικειαν σου και κατα το πληθος του ελεου σου
\v 43 και εξελου ημας κατα τα θαυμασια σου και δος δοξαν τω ονοματι σου κυριε
\v 44 και εντραπειησαν παντες οι ενδεικνυμενοι τοις δουλοις σου κακα και καταισχυνθειησαν απο πασης δυναμεως και δυναστειας και η ισχυς αυτων συντριβειη
\v 45 και γνωτωσαν οτι συ ει κυριος ο θεος μονος και ενδοξος εφ' ολην την οικουμενην

\c 8
\p
\v 1 υμνος των τριων παιδων
\v 52 ευλογητος ει κυριε ο θεος των πατερων ημων και αινετος και υπερυψουμενος εις τους αιωνας και ευλογημενον το ονομα της δοξης σου το αγιον και υπεραινετον και υπερυψουμενον εις τους αιωνας
\v 53 ευλογημενος ει εν τω ναω της αγιας δοξης σου και υπερυμνητος και υπερενδοξος εις τους αιωνας
\v 54 ευλογημενος ει ο βλεπων αβυσσους καθημενος επι χερουβιν και υπεραινετος και υπερυψουμενος εις τους αιωνας
\v 55 ευλογημενος ει επι θρονου της βασιλειας σου και υπερυμνητος και υπερυψουμενος εις τους αιωνας
\v 56 ευλογημενος ει εν τω στερεωματι του ουρανου και υπερυμνητος και υπερενδοξος εις τους αιωνας
\v 57 ευλογειτε παντα τα εργα κυριου τον κυριον υμνειτε και υπερυψουτε αυτον εις τους αιωνας
\v 58 ευλογειτε αγγελοι κυριου τον κυριον υμνειτε και υπερυψουτε αυτον εις τους αιωνας
\v 59 ευλογειτε ουρανοι τον κυριον υμνειτε και υπερυψουτε αυτον εις τους αιωνας
\v 60 ευλογειτε υδατα παντα τα υπερανω των ουρανων τον κυριον υμνειτε και υπερυψουτε αυτον εις τους αιωνας
\v 61 ευλογειτε πασαι αι δυναμεις κυριου τον κυριον υμνειτε και υπερυψουτε αυτον εις τους αιωνας
\v 62 ευλογειτε ηλιος και σεληνη τον κυριον υμνειτε και υπερυψουτε αυτον εις τους αιωνας
\v 63 ευλογειτε αστρα του ουρανου τον κυριον υμνειτε και υπερυψουτε αυτον εις τους αιωνας
\v 64 ευλογειτε πας ομβρος και δροσος τον κυριον υμνειτε και υπερυψουτε αυτον εις τους αιωνας
\v 65 ευλογειτε παντα τα πνευματα τον κυριον υμνειτε και υπερυψουτε αυτον εις τους αιωνας
\v 66 ευλογειτε πυρ και καυμα τον κυριον υμνειτε και υπερυψουτε αυτον εις τους αιωνας
\v 67 ευλογειτε ψυχος και καυσων τον κυριον υμνειτε και υπερυψουτε αυτον εις τους αιωνας
\v 68 ευλογειτε δροσοι και νιφετοι τον κυριον υμνειτε και υπερυψουτε αυτον εις τους αιωνας
\v 69 ευλογειτε παγος και ψυχος τον κυριον υμνειτε και υπερυψουτε αυτον εις τους αιωνας
\v 70 ευλογειτε παχναι και χιονες τον κυριον υμνειτε και υπερυψουτε αυτον εις τους αιωνας
\v 71 ευλογειτε νυκτες και ημεραι τον κυριον υμνειτε και υπερυψουτε αυτον εις τους αιωνας
\v 72 ευλογειτε φως και σκοτος τον κυριον υμνειτε και υπερυψουτε αυτον εις τους αιωνας
\v 73 ευλογειτε αστραπαι και νεφελαι τον κυριον υμνειτε και υπερυψουτε αυτον εις τους αιωνας
\v 74 ευλογειτω η γη τον κυριον υμνειτω και υπερυψουτω αυτον εις τους αιωνας
\v 75 ευλογειτε ορη και βουνοι τον κυριον υμνειτε και υπερυψουτε αυτον εις τους αιωνας
\v 76 ευλογειτε παντα τα φυομενα εν τη γη τον κυριον υμνειτε και υπερυψουτε αυτον εις τους αιωνας
\v 77 ευλογειτε αι πηγαι τον κυριον υμνειτε και υπερυψουτε αυτον εις τους αιωνας
\v 78 ευλογειτε θαλασσαι και ποταμοι τον κυριον υμνειτε και υπερυψουτε αυτον εις τους αιωνας
\v 79 ευλογειτε κητη και παντα τα κινουμενα εν τοις υδασιν τον κυριον υμνειτε και υπερυψουτε αυτον εις τους αιωνας
\v 80 ευλογειτε παντα τα πετεινα του ουρανου τον κυριον υμνειτε και υπερυψουτε αυτον εις τους αιωνας
\v 81 ευλογειτε τα θηρια και παντα τα κτηνη τον κυριον υμνειτε και υπερυψουτε αυτον εις τους αιωνας
\v 82 ευλογειτε υιοι των ανθρωπων τον κυριον υμνειτε και υπερυψουτε αυτον εις τους αιωνας
\v 83 ευλογειτω ισραηλ τον κυριον υμνειτω και υπερυψουτω αυτον εις τους αιωνας
\v 84 ευλογειτε ιερεις κυριου τον κυριον υμνειτε και υπερυψουτε αυτον εις τους αιωνας
\v 85 ευλογειτε δουλοι κυριου τον κυριον υμνειτε και υπερυψουτε αυτον εις τους αιωνας
\v 86 ευλογειτε πνευματα και ψυχαι δικαιων τον κυριον υμνειτε και υπερυψουτε αυτον εις τους αιωνας
\v 87 ευλογειτε οσιοι και ταπεινοι τη καρδια τον κυριον υμνειτε και υπερυψουτε αυτον εις τους αιωνας
\v 88 ευλογειτε ανανια αζαρια μισαηλ τον κυριον υμνειτε και υπερυψουτε αυτον εις τους αιωνας

\c 9
\p
\v 1 προσευχη μαριας της θεοτοκου
\v 46 μεγαλυνει η ψυχη μου τον κυριον
\v 47 και ηγαλλιασεν το πνευμα μου επι τω θεω τω σωτηρι μου
\v 48 οτι επεβλεψεν επι την ταπεινωσιν της δουλης αυτου ιδου γαρ απο του νυν μακαριουσιν με πασαι αι γενεαι
\v 49 οτι εποιησεν μοι μεγαλεια ο δυνατος και αγιον το ονομα αυτου
\v 50 και το ελεος αυτου εις γενεαν και γενεαν τοις φοβουμενοις αυτον
\v 51 εποιησεν κρατος εν βραχιονι αυτου διεσκορπισεν υπερηφανους διανοια καρδιας αυτων
\v 52 καθειλεν δυναστας απο θρονων και υψωσεν ταπεινους
\v 53 πεινωντας ενεπλησεν αγαθων και πλουτουντας εξαπεστειλεν κενους
\v 54 αντελαβετο ισραηλ παιδος αυτου μνησθηναι ελεους
\v 55 καθως ελαλησεν προς τους πατερας ημων τω αβρααμ και τω σπερματι αυτου εως αιωνος
\v 68 προσευχη ζαχαριου
\v 68 ευλογητος κυριος ο θεος του ισραηλ οτι επεσκεψατο και εποιησεν λυτρωσιν τω λαω αυτου
\v 69 και ηγειρεν κερας σωτηριας ημιν εν τω οικω δαυιδ του παιδος αυτου
\v 70 καθως ελαλησεν δια στοματος των αγιων των απ' αιωνος προφητων αυτου
\v 71 σωτηριαν εξ εχθρων ημων και εκ χειρος παντων των μισουντων ημας
\v 72 ποιησαι ελεος μετα των πατερων ημων και μνησθηναι διαθηκης αγιας αυτου
\v 73 ορκον ον ωμοσεν προς αβρααμ τον πατερα ημων
\v 74 του δουναι ημιν αφοβως εκ χειρος των εχθρων ημων ρυσθεντας
\v 75 λατρευειν αυτω εν οσιοτητι και δικαιοσυνη ενωπιον αυτου πασας τας ημερας ημων
\v 76 και συ δε παιδιον προφητης υψιστου κληθηση προπορευση γαρ προ προσωπου κυριου ετοιμασαι οδους αυτου
\v 77 του δουναι γνωσιν σωτηριας τω λαω αυτου εν αφεσει αμαρτιων ημων
\v 78 δια σπλαγχνα ελεους θεου ημων εν οις επεσκεψατο ημας ανατολη εξ υψους
\v 79 επιφαναι τοις εν σκοτει και σκια θανατου καθημενοις του κατευθυναι τους ποδας ημων εις οδον ειρηνης

\c 10
\p
\v 1 ωδη ησαιου

\c 10
\p
\v 1 ασω δη τω ηγαπημενω ασμα του αγαπητου τω αμπελωνι μου αμπελων εγενετο τω ηγαπημενω εν κερατι εν τοπω πιονι
\v 2 και φραγμον περιεθηκα και εφυτευσα αμπελον εν σωρηκ και ωκοδομησα πυργον εν μεσω αυτης και προληνιον ωρυξα εν αυτω και εμεινα του ποιησαι σταφυλην εποιησεν δε ακανθας
\v 3 και νυν ανθρωπος του ιουδα και οι ενοικουντες εν ιερουσαλημ κρινατε εν εμοι και ανα μεσον του αμπελωνος μου
\v 4 τι ποιησω τω αμπελωνι μου ετι και ουκ εποιησα αυτω διοτι εμεινα ινα ποιηση σταφυλην εποιησεν δε ακανθας
\v 5 νυν δε αναγγελω υμιν τι ποιησω τω αμπελωνι μου αφελω τον φραγμον αυτου και εσται εις διαρπαγην και καθελω τον τοιχον αυτου και εσται εις καταπατημα
\v 6 και ανησω τον αμπελωνα μου και ου μη τμηθη ουδε μη σκαφη και αναβησεται εις αυτον ωσει εις χερσον ακανθαι και ταις νεφελαις εντελουμαι του μη βρεξαι εις αυτον υετον
\v 7 ο γαρ αμπελων κυριου σαβαωθ οικος ισραηλ εστιν και ανθρωπος του ιουδα νεοφυτον ηγαπημενον και εμεινα του ποιησαι κρισιν εποιησεν δε ανομιαν και ου δικαιοσυνην αλλα κραυγην
\v 8 ουαι οι συναπτοντες οικιαν προς οικιαν και αγρον προς αγρον εγγιζοντες ινα του πλησιον αφελωνται μη οικησετε μονοι επι της γης
\v 9 ηκουσθη γαρ ταυτα παντα εις τα ωτα κυριου σαβαωθ

\c 11
\p
\v 1 προσευχη εζεκιου
\v 10 εγω ειπα εν τω υψει των ημερων μου πορευσομαι εν πυλαις αδου καταλειψω τα ετη τα επιλοιπα
\v 11 ειπα ουκετι ου μη ιδω το σωτηριον του θεου επι της γης ου μη ιδω ανθρωπον μετα κατοικουντων
\v 12 εξελιπον εκ της συγγενειας μου κατελιπον το λοιπον της ζωης μου εξηλθεν και απηλθεν απ' εμου ωσπερ ο καταλυων σκηνην πηξας το πνευμα μου παρ' εμοι εγενετο ως ιστος εριθου εγγιζουσης εκτεμειν
\v 13 εν τη ημερα εκεινη παρεδοθην εως πρωι ως λεοντι ουτως συνετριψεν παντα τα οστα μου απο γαρ της ημερας εως της νυκτος παρεδοθην
\v 14 ως χελιδων ουτω φωνησω και ως περιστερα ουτω μελετησω εξελιπον γαρ οι οφθαλμοι μου του βλεπειν εις το υψος του ουρανου προς τον κυριον
\v 15 ος εξειλατο με και αφειλατο μου την οδυνην της ψυχης
\v 16 κυριε περι αυτης γαρ ανηγγελη σοι και εξηγειρας μου την πνοην και παρακληθεις εζησα
\v 17 ειλου γαρ μου την ψυχην ινα μη αποληται και απερριψας οπισω μου πασας τας αμαρτιας μου
\v 18 ου γαρ οι εν αδου αινεσουσιν σε ουδε οι αποθανοντες ευλογησουσιν σε ουδε ελπιουσιν οι εν αδου την ελεημοσυνην σου
\v 19 οι ζωντες ευλογησουσιν σε ον τροπον καγω απο γαρ της σημερον παιδια ποιησω α αναγγελουσιν την δικαιοσυνην σου κυριε της σωτηριας μου
\v 20 και ου παυσομαι ευλογων σε μετα ψαλτηριου πασας τας ημερας της ζωης μου κατεναντι του οικου του θεου

\c 12
\p
\v 1 προσευχη μανασση

\c 12
\p
\v 1 κυριε παντοκρατωρ ο θεος των πατερων ημων του αβρααμ και ισαακ και ιακωβ και του σπερματος αυτων του δικαιου
\v 2 ο ποιησας τον ουρανον και την γην συν παντι τω κοσμω αυτων
\v 3 ο πεδησας την θαλασσαν τω λογω του προσταγματος σου ο κλεισας την αβυσσον και σφραγισαμενος τω φοβερω και ενδοξω ονοματι σου
\v 4 ον παντα φριττει και τρεμει απο προσωπου δυναμεως σου
\v 5 οτι αστεκτος η μεγαλοπρεπεια της δοξης σου και ανυποστατος η οργη της επι αμαρτωλους απειλης σου
\v 6 αμετρητον τε και ανεξιχνιαστον το ελεος της επαγγελιας σου
\v 7 οτι συ ει κυριος υψιστος ευσπλαγχνος μακροθυμος και πολυελεος και μετανοων επι κακιαις ανθρωπων
\v 8 συ ουν κυριε ο θεος των δικαιων ουκ εθου μετανοιαν δικαιοις τω αβρααμ και ισαακ και ιακωβ τοις ουχ ημαρτηκοσιν σοι αλλ' εθου μετανοιαν εμοι τω αμαρτωλω
\v 9 διοτι ημαρτον υπερ αριθμον ψαμμου θαλασσης επληθυναν αι ανομιαι μου κυριε επληθυναν και ουκ ειμι αξιος ατενισαι και ιδειν το υψος του ουρανου απο πληθους των αδικιων μου
\v 10 κατακαμπτομενος πολλω δεσμω σιδηρου εις το ανανευσαι με υπερ αμαρτιων μου και ουκ εστιν μοι ανεσις διοτι παρωργισα τον θυμον σου και το πονηρον ενωπιον σου εποιησα στησας βδελυγματα και πληθυνας προσοχθισματα
\v 11 και νυν κλινω γονυ καρδιας δεομενος της παρα σου χρηστοτητος
\v 12 ημαρτηκα κυριε ημαρτηκα και τας ανομιας μου εγω γινωσκω
\v 13 αιτουμαι δεομενος σου ανες μοι κυριε ανες μοι μη συναπολεσης με ταις ανομιαις μου μηδε εις τον αιωνα μηνισας τηρησης τα κακα μοι μηδε καταδικασης με εν τοις κατωτατοις της γης οτι συ ει κυριε ο θεος των μετανοουντων
\v 14 και εν εμοι δειξης την αγαθωσυνην σου οτι αναξιον οντα σωσεις με κατα το πολυ ελεος σου
\v 15 και αινεσω σε δια παντος εν ταις ημεραις της ζωης μου οτι σε υμνει πασα η δυναμις των ουρανων και σου εστιν η δοξα εις τους αιωνας αμην

\c 13
\p
\v 1 προσευχη συμεων
\v 29 νυν απολυεις τον δουλον σου δεσποτα κατα το ρημα σου εν ειρηνη
\v 30 οτι ειδον οι οφθαλμοι μου το σωτηριον σου
\v 31 ο ητοιμασας κατα προσωπον παντων των λαων
\v 32 φως εις αποκαλυψιν εθνων και δοξαν λαου σου ισραηλ

\c 14
\p
\v 1 υμνος εωθινος

\c 14
\p
\v 1 δοξα εν υψιστοις θεω
\v 2 και επι γης ειρηνη
\v 3 εν ανθρωποις ευδοκια
\v 4 αινουμεν σε
\v 5 ευλογουμεν σε
\v 6 προσκυνουμεν σε
\v 7 δοξολογουμεν σε
\v 8 ευχαριστουμεν σοι
\v 9 δια την μεγαλην σου δοξαν
\v 10 κυριε βασιλευ
\v 11 επουρανιε
\v 12 θεε πατηρ παντοκρατωρ
\v 13 κυριε υιε μονογενη
\v 14 ιησου χριστε
\v 15 και αγιον πνευμα
\v 16 κυριε ο θεος
\v 17 ο αμνος του θεου
\v 18 ο υιος του πατρος
\v 19 ο αιρων τας αμαρτιας του κοσμου
\v 20 ελεησον ημας
\v 21 ο αιρων τας αμαρτιας του κοσμου
\v 22 προσδεξαι την δεησιν ημων
\v 23 ο καθημενος εν δεξια του πατρος
\v 24 ελεησον ημας
\v 25 οτι συ ει μονος αγιος
\v 26 συ ει μονος κυριος
\v 27 ιησους χριστος
\v 28 εις δοξαν θεου πατρος αμην
\v 29 καθ' εκαστην ημεραν ευλογησω σε
\v 30 και αινεσω το ονομα σου εις τον αιωνα
\v 31 και εις τον αιωνα του αιωνος
\v 32 καταξιωσον κυριε και την ημεραν ταυτην
\v 33 αναμαρτητους φυλαχθηναι ημας
\v 34 ευλογητος ει κυριε ο θεος των πατερων ημων
\v 35 και αινετον και δεδοξασμενον το ονομα σου εις τους αιωνας αμην
\v 36 ευλογητος ει κυριε διδαξον με τα δικαιωματα σου
\v 37 ευλογητος ει κυριε διδαξον με τα δικαιωματα σου
\v 38 ευλογητος ει κυριε διδαξον με τα δικαιωματα σου
\v 39 κυριε καταφυγη εγενηθης ημιν εν γενεα και γενεα
\v 40 εγω ειπα κυριε ελεησον με
\v 41 ιασαι την ψυχην μου οτι ημαρτον σοι
\v 42 κυριε προς σε κατεφυγα
\v 43 διδαξον με του ποιειν το θελημα σου οτι συ ει ο θεος μου
\v 44 οτι παρα σοι πηγη ζωης
\v 45 εν τω φωτι σου οψομεθα φως
\v 46 παρατεινον το ελεος σου τοις γινωσκουσιν σε
