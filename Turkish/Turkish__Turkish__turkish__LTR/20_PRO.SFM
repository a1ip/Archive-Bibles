\id PRO
\ide UTF-8
\sts 1
\h ÖZDEYİŞLER


\c 1
\p
\v 1 Davut oğlu İsrail Kralı Süleymanın özdeyişleri:
\v 2 Bu özdeyişler, bilgeliğe ve terbiyeye ulaşmak,<br />Akıllıca sözleri anlamak,
\v 3 Başarıya götüren terbiyeyi edinip<br />Doğru, haklı ve adil olanı yapmak,
\v 4 Saf kişiyi ihtiyatlı,<br />Genç adamı bilgili ve sağgörülü kılmak içindir.
\v 5 Özdeyişlerle benzetmeleri,<br />Bilgelerin sözleriyle bilmecelerini anlamak için<br />Bilge kişi dinlesin ve kavrayışını artırsın,<br />Akıllı kişi yaşam hüneri kazansın.
\v 7 RAB korkusudur bilginin temeli.<br />Ahmaklarsa bilgeliği ve terbiyeyi küçümser.
\v 8 Oğlum, babanın uyarılarına kulak ver,<br />Annenin öğrettiklerinden ayrılma.
\v 9 Çünkü bunlar başın için sevimli bir çelenk,<br />Boynun için gerdanlık olacaktır.
\v 10 Oğlum, seni ayartmaya çalışan günahkârlara teslim olma.
\v 11 Şöyle diyebilirler:<br />‹‹Bizimle gel,<br />Adam öldürmek için pusuya yatalım,<br />Zevk uğruna masum kişileri tuzağa düşürelim.
\v 12 Onları ölüler diyarı gibi diri diri,<br />Ölüm çukuruna inenler gibi<br />Bütünüyle yutalım.
\v 13 Bir sürü değerli mal ele geçirir,<br />Evlerimizi ganimetle doldururuz.
\v 14 Gel, sen de bize katıl,<br />Tek bir kesemiz olacak.››
\v 15 Oğlum, böyleleriyle gitme,<br />Onların tuttuğu yoldan uzak dur.
\v 16 Çünkü ayakları kötülüğe koşar,<br />Çekinmeden kan dökerler.
\v 17 Kuşların gözü önünde ağ sermek boşunadır.
\v 18 Başkasına pusu kuran kendi kurduğu pusuya düşer.<br />Yalnız kendi canıdır tuzağa düşürdüğü.
\v 19 Haksız kazanca düşkün olanların sonu böyledir.<br />Bu düşkünlük onları canlarından eder.
\v 20 Bilgelik dışarıda yüksek sesle haykırıyor,<br />Meydanlarda sesleniyor.
\v 21 Kalabalık sokak başlarında bağırıyor,<br />Kentin giriş kapılarında sözlerini duyuruyor:
\v 22 ‹‹Ey budalalar, budalalığı ne zamana dek seveceksiniz?<br />Alaycılar ne zamana dek alay etmekten zevk alacak?<br />Akılsızlar ne zamana dek bilgiden nefret edecek?
\v 23 Uyardığımda yola gelin, o zaman size yüreğimi açar,<br />Sözlerimi anlamanıza yardım ederim.
\v 24 Ama sizi çağırdığım zaman beni reddettiniz.<br />Elimi uzattım, umursayan olmadı.
\v 25 Duymazlıktan geldiniz bütün öğütlerimi,<br />Uyarılarımı duymak istemediniz.
\v 26 Bu yüzden ben de felaketinize sevineceğim.<br />Belaya uğradığınızda,<br />Bela üzerinize bir fırtına gibi geldiğinde,<br />Bir kasırga gibi geldiğinde felaketiniz,<br />Sıkıntıya, kaygıya düştüğünüzde,<br />Sizinle alay edeceğim.
\v 28 O zaman beni çağıracaksınız,<br />Ama yanıtlamayacağım.<br />Var gücünüzle arayacaksınız beni,<br />Ama bulamayacaksınız.
\v 29 Çünkü bilgiden nefret ettiniz.<br />RABden korkmayı reddettiniz.
\v 30 Öğütlerimi istemediniz,<br />Uyarılarımın tümünü küçümsediniz.
\v 31 Bu nedenle tuttuğunuz yolun meyvesini yiyeceksiniz,<br />Kendi düzenbazlığınıza doyacaksınız.
\v 32 Bön adamlar dönekliklerinin kurbanı olacak.<br />Akılsızlar kaygısızlıklarının içinde yok olup gidecek.
\v 33 Ama beni dinleyen güvenlik içinde yaşayacak,<br />Kötülükten korkmayacak, huzur bulacak.››

\c 2
\p
\v 1 Oğlum, bilgeliğe kulak verip<br />Yürekten akla yönelerek<br />Sözlerimi kabul eder,<br />Buyruklarımı aklında tutarsan,
\v 3 Evet, aklı çağırır,<br />Ona gönülden seslenirsen,
\v 4 Gümüş ararcasına onu ararsan,<br />Onu ararsan define arar gibi,
\v 5 RAB korkusunu anlar<br />Ve Tanrıyı yakından tanırsın.
\v 6 Çünkü bilgeliğin kaynağı RABdir.<br />Onun ağzından bilgi ve anlayış çıkar.
\v 7 Doğru kişileri başarıya ulaştırır,<br />Kalkanıdır dürüst yaşayanların.
\v 8 Adil olanların adımlarını korur,<br />Sadık kullarının yolunu gözetir.
\v 9 O zaman anlarsın her iyi yolu,<br />Neyin doğru, haklı ve adil olduğunu.
\v 10 Çünkü yüreğin bilgelikle dolacak,<br />Zevk alacaksın bilgiden.
\v 11 Sağgörü sana bekçilik edecek<br />Ve akıl seni koruyacak.
\v 12 Bunlar seni kötü yoldan,<br />Ahlaksızın sözlerinden kurtaracak.
\v 13 Onlar ki karanlık yollarda yürümek için<br />Doğru yoldan ayrılırlar.
\v 14 Kötülük yapmaktan hoşlanır,<br />Zevk alırlar kötülüğün aşırısından.
\v 15 Yolları dolambaçlı,<br />Yaşayışları çarpıktır.
\v 16 Bilgelik, gençken evlendiği eşini terk eden,<br />Tanrının önünde içtiği andı unutan ahlaksız kadından,<br />Sözleriyle yaltaklanan<br />Vefasız kadından seni kurtaracak.
\v 18 O kadının evi insanı ölüme,<br />Yolları ölülere götürür.
\v 19 Ona gidenlerden hiçbiri geri dönmez,<br />Yaşam yollarına erişmez.
\v 20 Bu nedenle sen iyilerin yolunda yürü,<br />Doğruların izinden git.
\v 21 Çünkü ülkede yaşayacak olan doğrulardır,<br />Dürüst kişilerdir orada kalacak olan.
\v 22 Kötüler ülkeden sürülecek,<br />Hainler sökülüp atılacak.

\c 3
\p
\v 1 Oğlum, unutma öğrettiklerimi,<br />Aklında tut buyruklarımı.
\v 2 Çünkü bunlar ömrünü uzatacak,<br />Yaşam yıllarını, esenliğini artıracaktır.
\v 3 Sevgiyi, sadakati hiç yanından ayırma,<br />Bağla onları boynuna,<br />Yaz yüreğinin levhasına.
\v 4 Böylece Tanrının ve insanların gözünde<br />Beğeni ve saygınlık kazanacaksın.
\v 5 RABbe güven bütün yüreğinle,<br />Kendi aklına bel bağlama.
\v 6 Yaptığın her işte RABbi an,<br />O senin yolunu düze çıkarır.
\v 7 Kendini bilge biri olarak görme,<br />RABden kork, kötülükten uzak dur.
\v 8 Böylece bedenin sağlık<br />Ve ferahlık bulur.
\v 9 Servetinle ve ürününün turfandasıyla<br />RABbi onurlandır.
\v 10 O zaman ambarların tıka basa dolar,<br />Teknelerin yeni şarapla dolup taşar.
\v 11 Oğlum, RABbin terbiye edişini hafife alma,<br />Onun azarlamasından usanma.
\v 12 Çünkü RAB, oğlundan hoşnut bir baba gibi,<br />Sevdiğini azarlar.
\v 13 Bilgeliğe erişene,<br />Aklı bulana ne mutlu!
\v 14 Gümüş kazanmaktansa onu kazanmak daha iyidir.<br />Onun yararı altından daha çoktur.
\v 15 Daha değerlidir mücevherden,<br />Dileyeceğin hiçbir şey onunla kıyaslanamaz.
\v 16 Sağ elinde uzun ömür,<br />Sol elinde zenginlik ve onur vardır.
\v 17 Yolları sevinç yollarıdır,<br />Evet, bütün yolları esenliğe çıkarır.
\v 18 Bilgelik yaşam ağacıdır ona sarılanlara,<br />Ne mutlu ona sımsıkı tutunanlara!
\v 19 RAB dünyanın temelini bilgelikle attı,<br />Gökleri akıllıca yerleştirdi.
\v 20 Bilgisiyle enginler yarıldı,<br />Bulutlar suyunu verdi.
\v 21 Oğlum, sağlam öğüde, sağgörüye tutun.<br />Sakın gözünü ayırma onlardan.
\v 22 Onlar sana yaşam verecek<br />Ve boynuna güzel bir süs olacak.
\v 23 O zaman güvenlik içinde yol alırsın,<br />Sendelemeden.
\v 24 Korkusuzca yatar,<br />Tatlı tatlı uyursun.
\v 25 Beklenmedik felaketten,<br />Ya da kötülerin uğradığı yıkımdan korkma.
\v 26 Çünkü senin güvencen RABdir,<br />Tuzağa düşmekten seni O koruyacaktır.
\v 27 Elinden geldikçe,<br />İyiliğe hakkı olanlardan iyiliği esirgeme.
\v 28 Elinde varken komşuna,<br />‹‹Bugün git, yarın gel, o zaman veririm›› deme.
\v 29 Sana güvenerek yanında yaşayan komşuna<br />Kötülük tasarlama.
\v 30 Sana kötülük etmemiş biriyle<br />Yok yere çekişme.
\v 31 Zorba kişiye imrenme,<br />Onun yollarından hiçbirini seçme.
\v 32 Çünkü RAB sapkınlardan tiksinir,<br />Ama doğruların candan dostudur.
\v 33 RAB kötülerin evini lanetler,<br />Doğruların oturduğu yeriyse kutsar.
\v 34 RAB alaycılarla alay eder,<br />Ama alçakgönüllülere lütfeder.
\v 35 Bilge kişiler onuru miras alacak,<br />Akılsızlara yalnız utanç kalacak.

\c 4
\p
\v 1 Çocuklarım, babanızın uyarılarına kulak verin.<br />Dikkat edin ki anlayışlı olasınız.
\v 2 Çünkü size iyi ders veriyorum,<br />Ayrılmayın öğrettiğimden.
\v 3 Ben bir çocukken babamın evinde,<br />Annemin körpecik tek yavrusuyken,
\v 4 Babam bana şunu öğretti:<br />‹‹Söylediklerime yürekten sarıl,<br />Buyruklarımı yerine getir ki yaşayasın.
\v 5 Bilgeliği ve aklı sahiplen,<br />Söylediklerimi unutma, onlardan sapma.
\v 6 Bilgelikten ayrılma, o seni korur.<br />Sev onu, seni gözetir.
\v 7 Bilgeliğe ilk adım onu sahiplenmektir.<br />Bütün servetine mal olsa da akla sahip çık.
\v 8 Onu el üstünde tut, o da seni yüceltecek,<br />Ona sarılırsan seni onurlandıracak.
\v 9 Başına zarif bir çelenk,<br />Görkemli bir taç giydirecektir.››
\v 10 Dinle oğlum, sözlerimi benimse ki,<br />Uzasın ömrün.
\v 11 Seni bilgelik yolunda eğitir,<br />Doğru yollara yöneltirim.
\v 12 Ayakların takılmadan yürür,<br />Sürçmeden koşarsın.
\v 13 Aldığın terbiyeye sarıl, bırakma,<br />Onu uygula, çünkü odur yaşamın.
\v 14 Kötülerin yoluna ayak basma,<br />Yürüme alçakların yolunda,
\v 15 O yoldan sakın, yakınından bile geçme,<br />Yönünü değiştirip geç.
\v 16 Çünkü kötülük etmedikçe uyuyamaz onlar,<br />Uykuları kaçar saptırmadıkça birilerini.
\v 17 Yedikleri ekmek kötülük,<br />İçtikleri şarap zorbalık ürünüdür.
\v 18 Oysa doğruların yolu şafak ışığı gibidir,<br />Giderek öğle güneşinin parlaklığına erişir.
\v 19 Kötülerin yoluysa zifiri karanlık gibidir,<br />Neden tökezlediklerini bilmezler.
\v 20 Oğlum, sözlerime dikkat et,<br />Dediklerime kulak ver.
\v 21 Aklından çıkmasın bunlar,<br />Onları yüreğinde sakla.
\v 22 Çünkü onları bulan için yaşam,<br />Bedeni için şifadır bunlar.
\v 23 Her şeyden önce de yüreğini koru,<br />Çünkü yaşam ondan kaynaklanır.
\v 24 Yalan çıkmasın ağzından,<br />Uzak tut dudaklarını sapık sözlerden.
\v 25 Gözlerin hep ileriye baksın,<br />Dosdoğru önüne!
\v 26 Gideceğin yolu düzle,<br />O zaman bütün işlerin sağlam olur.
\v 27 Sapma sağa sola,<br />Ayağını kötülükten uzak tut.

\c 5
\p
\v 1 Oğlum, bilgeliğime dikkat et,<br />Akıllıca sözlerime kulak ver.
\v 2 Böylelikle her zaman sağgörülü olur,<br />Dudaklarınla bilgiyi korursun.
\v 3 Zina eden kadının bal damlar dudaklarından,<br />Ağzı daha yumuşaktır zeytinyağından.
\v 4 Ama sonu pelinotu kadar acı,<br />İki ağızlı kılıç kadar keskindir.
\v 5 Ayakları ölüme gider,<br />Adımları ölüler diyarına ulaşır.
\v 6 Yaşama giden yolu hiç düşünmez,<br />Yolları dolaşıktır, ama farkında değil.
\v 7 Oğlum, şimdi beni dinle,<br />Ağzımdan çıkan sözlerden ayrılma.
\v 8 Öyle kadınlardan uzak dur,<br />Yaklaşma evinin kapısına.
\v 9 Yoksa onurunu başkalarına,<br />Yıllarını bir gaddara kaptırırsın.
\v 10 Varını yoğunu yer bitirir yabancılar,<br />Emeğin başka birinin evini bayındır kılar.
\v 11 Ah çekip inlersin ömrünün son günlerinde,<br />Etinle bedenin tükendiğinde.
\v 12 ‹‹Eğitilmekten neden bu kadar nefret ettim,<br />Yüreğim uyarıları neden önemsemedi?›› dersin.
\v 13 ‹‹Öğretmenlerimin sözünü dinlemedim,<br />Beni eğitenlere kulak vermedim.
\v 14 Halkın ve topluluğun arasında<br />Tam bir yıkımın eşiğine gelmişim.››
\v 15 Suyu kendi sarnıcından,<br />Kendi kuyunun kaynağından iç.
\v 16 Pınarların sokakları,<br />Akarsuların meydanları mı sulamalı?
\v 17 Yalnız senin olsun onlar,<br />Paylaşma yabancılarla.
\v 18 Çeşmen bereketli olsun<br />Ve gençken evlendiğin karınla mutlu ol.
\v 19 Sevimli bir geyik, zarif bir ceylan gibi,<br />Hep seni doyursun memeleri.<br />Aşkıyla sürekli coş.
\v 20 Oğlum, neden ahlaksız bir kadınla coşasın,<br />Neden başka birinin karısını koynuna alasın?
\v 21 RAB insanın tuttuğu yolu gözler,<br />Attığı her adımı denetler.
\v 22 Kötü kişiyi kendi suçları ele verecek,<br />Günahının kemendi kıskıvrak bağlayacak onu.
\v 23 Aşırı ahmaklığı onu yoldan çıkaracak,<br />Terbiyeyi umursamadığı için ölecek.

\c 6
\p
\v 1 Oğlum, eğer birine kefil oldunsa,<br />Onun borcunu yüklendinse,
\v 2 Düştünse tuzağa kendi sözlerinle,<br />Ağzının sözleriyle yakalandınsa,
\v 3 O kişinin eline düştün demektir.<br />Oğlum, şunu yap ve kendini kurtar:<br />Git, yere kapan onun önünde,<br />Ona yalvar yakar.
\v 4 Gözlerine uyku girmesin,<br />Ağırlaşmasın göz kapakların.
\v 5 Avcının elinden ceylan gibi,<br />Kuşbazın elinden kuş gibi kurtar kendini.
\v 6 Ey tembel kişi, git, karıncalara bak,<br />Onların yaşamından bilgelik öğren.
\v 7 Başkanları, önderleri ya da yöneticileri olmadığı halde,
\v 8 Yazın erzaklarını biriktirirler,<br />Yiyeceklerini toplarlar biçim mevsiminde.
\v 9 Ne zamana dek yatacaksın, ey tembel kişi?<br />Ne zaman kalkacaksın uykundan?
\v 10 ‹‹Biraz kestireyim, biraz uyuklayayım,<br />Ellerimi kavuşturup şöyle bir uyuyayım›› demeye kalmadan,
\v 11 Yokluk bir haydut gibi,<br />Yoksulluk bir akıncı gibi gelir üzerine.
\v 12 Ağzında yalanla dolaşan kişi,<br />Soysuz ve fesatçıdır.
\v 13 Göz kırpar, bir sürü ayak oyunu,<br />El kol hareketleri yapar,
\v 14 Ahlaksız yüreğinde kötülük tasarlar,<br />Çekişmeler yaratır durmadan.
\v 15 Bu yüzden ansızın yıkıma uğrayacak,<br />Birdenbire çaresizce yok olacak.
\v 16 RABbin nefret ettiği altı şey,<br />İğrendiği yedi şey vardır:
\v 17 Gururlu gözler,<br />Yalancı dil,<br />Suçsuz kanı döken eller,
\v 18 Düzenbaz yürek,<br />Kötülüğe seğirten ayaklar,
\v 19 Yalan soluyan yalancı tanık<br />Ve kardeşler arasında çekişme yaratan kişi.
\v 20 Oğlum, babanın buyruklarına uy,<br />Annenin öğrettiklerinden ayrılma.
\v 21 Bunlar sürekli yüreğinin bağı olsun,<br />Tak onları boynuna.
\v 22 Yolunda sana rehber olacak,<br />Seni koruyacaklar yattığın zaman;<br />Söyleşecekler seninle uyandığında.
\v 23 Bu buyruklar sana çıra,<br />Öğretilenler ışıktır.<br />Eğitici uyarılar yaşam yolunu gösterir.
\v 24 Seni kötü kadından,<br />Başka birinin karısının yaltaklanan dilinden<br />Koruyacak olan bunlardır.
\v 25 Böyle kadınların güzelliği seni ayartmasın,<br />Bakışları seni tutsak etmesin.
\v 26 Çünkü fahişe yüzünden insan bir lokma ekmeğe muhtaç kalır,<br />Başkasının karısıyla yatmak da kişinin canına mal olur. kalır›› ya da ‹‹Çünkü fahişenin ücreti ancak bir somun ekmektir››.
\v 27 İnsan koynuna ateş alır da,<br />Giysisi yanmaz mı?
\v 28 Korlar üzerinde yürür de,<br />Ayakları kavrulmaz mı?
\v 29 Başkasının karısıyla yatan adamın durumu budur.<br />Böyle bir ilişkiye giren cezasız kalmaz.
\v 30 Aç hırsız karnını doyurmak için çalıyorsa,<br />Kimse onu hor görmez.
\v 31 Ama yakalanırsa, çaldığının yedi katını ödemek zorunda;<br />Varını yoğunu vermek anlamına gelse bile.
\v 32 Zina eden adam sağduyudan yoksundur.<br />Yaptıklarıyla kendini yok eder.
\v 33 Payına düşen dayak ve onursuzluktur,<br />Asla kurtulamaz utançtan.
\v 34 Çünkü kıskançlık kocanın öfkesini azdırır,<br />Öç alırken acımasız olur.
\v 35 Hiçbir fidye kabul etmez,<br />Gönlünü alamazsın armağanların çokluğuyla.

\c 7
\p
\v 1 Oğlum, sözlerimi yerine getir,<br />Aklında tut buyruklarımı.
\v 2 Buyruklarımı yerine getir ki, yaşayasın.<br />Öğrettiklerimi gözünün bebeği gibi koru.
\v 3 Onları yüzük gibi parmaklarına geçir,<br />Yüreğinin levhasına yaz.
\v 4 Bilgeliğe, ‹‹Sen kızkardeşimsin››,<br />Akla, ‹‹Akrabamsın›› de.
\v 5 Zina eden kadından,<br />Yaltaklanan ahlaksız kadından seni koruyacak olan bunlardır.
\v 6 Evimin penceresinden,<br />Kafesin ardından dışarıyı seyrederken,
\v 7 Bir sürü toy gencin arasında,<br />Sağduyudan yoksun bir delikanlı çarptı gözüme.
\v 8 Akşamüzeri, alaca karanlıkta,<br />Akşam karanlığı çökerken,<br />O kadının oturduğu sokağa saptığını,<br />Onun evine yöneldiğini gördüm.
\v 10 Derken kadın onu karşıladı,<br />Fahişe kılığıyla sinsice.
\v 11 Yaygaracı, dik başlı biriydi kadın.<br />Bir an bile durmaz evde.
\v 12 Kâh sokakta, kâh meydanlardadır.<br />Sokak başlarında pusuya yatar.
\v 13 Delikanlıyı tutup öptü,<br />Yüzü kızarmadan ona şöyle dedi:
\v 14 ‹‹Esenlik kurbanlarımı kesmek zorundaydım,<br />Adak sözümü bugün yerine getirdim.
\v 15 Bunun için seni karşılamaya, seni aramaya çıktım,<br />İşte buldum seni!
\v 16 Döşeğime Mısır ipliğinden dokunmuş<br />Renkli örtüler serdim.
\v 17 Yatağıma mür, öd<br />Ve tarçın serptim.
\v 18 Haydi gel, sabaha dek doya doya sevişelim,<br />Aşktan zevk alalım.
\v 19 Kocam evde değil,<br />Uzun bir yolculuğa çıktı.
\v 20 Yanına para torbasını aldı,<br />Dolunaydan önce eve dönmeyecek.››
\v 21 Onu bir sürü çekici sözlerle baştan çıkardı,<br />Tatlı diliyle peşinden sürükledi.
\v 22 Kesimevine götürülen öküz gibi<br />Hemen izledi onu delikanlı;<br />Tuzağa düşen geyik gibi,
\v 23 Ciğerini bir ok delene kadar;<br />Kapana koşan bir kuş gibi,<br />Bunun yaşamına mal olacağını bilmeden.
\v 24 Çocuklarım, şimdi dinleyin beni,<br />Kulak verin söylediklerime,
\v 25 Sakın o kadına gönül vermeyin,<br />Onun yolundan gitmeyin.
\v 26 Yere serdiği bir sürü kurbanı var,<br />Öldürdüğü kişilerin sayısı pek çok.
\v 27 Ölüler diyarına giden yoldur onun evi,<br />Ölüm odalarına götürür.

\c 8
\p
\v 1 Bilgelik çağırıyor,<br />Akıl sesini yükseltiyor.
\v 2 Yol kenarındaki tepelerin başında,<br />Yolların birleştiği yerde duruyor o.
\v 3 Kentin girişinde, kapıların yanında,<br />Sesini yükseltiyor:
\v 4 ‹‹Ey insanlar, size sesleniyorum,<br />Çağrım insan soyunadır!
\v 5 Ey bön kişiler, ihtiyatlı olmayı öğrenin;<br />Sağduyulu olmayı öğrenin, ey akılsızlar!
\v 6 Söylediğim yetkin sözleri dinleyin,<br />Ağzımı doğruları söylemek için açarım.
\v 7 Ağzım gerçeği duyurur,<br />Çünkü dudaklarım kötülükten iğrenir.
\v 8 Ağzımdan çıkan her söz doğrudur,<br />Yoktur eğri ya da sapık olanı.
\v 9 Apaçıktır hepsi anlayana,<br />Bilgiye erişen, doğruluğunu bilir onların.
\v 10 Gümüş yerine terbiyeyi,<br />Saf altın yerine bilgiyi edinin.
\v 11 Çünkü bilgelik mücevherden değerlidir,<br />Dilediğin hiçbir şey onunla kıyaslanamaz.
\v 12 Ben bilgelik olarak ihtiyatı kendime konut edindim.<br />Bilgi ve sağgörü bendedir.
\v 13 RABden korkmak kötülükten nefret etmek demektir.<br />Kibirden, küstahlıktan,<br />Kötü yoldan, sapık ağızdan nefret ederim.
\v 14 Öğüt ve sağlam karar bana özgüdür.<br />Akıl ve güç kaynağı benim.
\v 15 Krallar sayemde egemenlik sürer,<br />Hükümdarlar adil kurallar koyar.
\v 16 Önderler, adaletle yöneten soylular<br />Sayemde yönetirler.
\v 17 Beni sevenleri ben de severim,<br />Gayretle arayan beni bulur.
\v 18 Zenginlik ve onur,<br />Kalıcı değerler ve bolluk bendedir.
\v 19 Meyvem altından, saf altından,<br />Ürünüm seçme gümüşten daha iyidir.
\v 20 Doğruluk yolunda,<br />Adaletin izinden yürürüm.
\v 21 Böylelikle, beni sevenleri servet sahibi yapar,<br />Hazinelerini doldururum.
\v 22 RAB yaratma işine başladığında<br />İlk beni yarattı,
\v 23 Dünya var olmadan önce,<br />Ta başlangıçta, öncesizlikte yerimi aldım.
\v 24 Enginler yokken,<br />Suları bol pınarlar yokken doğdum ben.
\v 25 Dağlar daha oluşmadan,<br />Tepeler belirmeden,<br />RAB dünyayı, kırları<br />Ve dünyadaki toprağın zerresini yaratmadan doğdum.
\v 27 RAB gökleri yerine koyduğunda oradaydım,<br />Engin denizleri ufukla çevirdiğinde,
\v 28 Bulutları oluşturduğunda,<br />Denizin kaynaklarını güçlendirdiğinde,
\v 29 Sular buyruğundan öte geçmesinler diye<br />Denize sınır çizdiğinde,<br />Dünyanın temellerini pekiştirdiğinde,
\v 30 Baş mimar olarak Onun yanındaydım.<br />Gün be gün sevinçle dolup taştım,<br />Huzurunda hep coştum.
\v 31 Onun dünyası mutluluğum,<br />İnsanları sevincimdi.
\v 32 Çocuklarım, şimdi beni dinleyin:<br />Yolumu izleyenlere ne mutlu!
\v 33 Uyarılarımı dinleyin ve bilge kişiler olun,<br />Görmezlikten gelmeyin onları.
\v 34 Beni dinleyen,<br />Her gün kapımı gözleyen,<br />Kapımın eşiğinden ayrılmayan kişiye ne mutlu!
\v 35 Çünkü beni bulan yaşam bulur<br />Ve RABbin beğenisini kazanır.
\v 36 Beni gözardı edense kendine zarar verir,<br />Benden nefret eden, ölümü seviyor demektir.››

\c 9
\p
\v 1 Bilgelik kendi evini yaptı,<br />Yedi direğini yonttu.
\v 2 Hayvanlarını kesti,<br />Şarabını hazırlayıp sofrasını kurdu.
\v 3 Kentin en yüksek noktalarına gönderdiği<br />Hizmetçileri aracılığıyla herkesi çağırıyor:
\v 4 ‹‹Kim safsa buraya gelsin›› diyor.<br />Sağduyudan yoksun olanlara da,<br />‹‹Gelin, yiyeceklerimi yiyin,<br />Hazırladığım şaraptan için›› diyor.
\v 6 ‹‹Saflığı bırakın da yaşayın,<br />Aklın yolunu izleyin.
\v 7 ‹‹Alaycıyı paylayan aşağılanmayı hak eder,<br />Kötü kişiyi azarlayan hakarete uğrar.
\v 8 Alaycıyı azarlama, yoksa senden nefret eder.<br />Bilge kişiyi azarlarsan, seni sever.
\v 9 Bilge kişiyi eğitirsen<br />Daha bilge olur,<br />Doğru kişiye öğretirsen bilgisini artırır.
\v 10 RAB korkusudur bilgeliğin temeli.<br />Akıl Kutsal Olanı tanımaktır.
\v 11 Benim sayemde günlerin çoğalacak,<br />Ömrüne yıllar katılacak.
\v 12 Bilgeysen, bilgeliğinin yararı sanadır,<br />Alaycı olursan acısını yalnız sen çekersin.››
\v 13 Akılsız kadın yaygaracı<br />Ve saftır, hiçbir şey bilmez.
\v 14 Evinin kapısında,<br />Kentin en yüksek yerinde bir iskemleye oturur;<br />Yoldan geçenleri,<br />Kendi yollarından gidenleri çağırmak için,
\v 16 ‹‹Kim safsa buraya gelsin›› der.<br />Sağduyudan yoksun olanlara da,
\v 17 ‹‹Çalıntı su tatlı,<br />Gizlice yenen yemek lezzetlidir›› der.
\v 18 Ne var ki, evine girenler ölüme gittiklerini,<br />Ona konuk olanlar<br />Ölüler diyarının dibine indiklerini bilmezler.

\c 10
\p
\v 1 Süleymanın özdeyişleri:<br />Bilge çocuk babasını sevindirir,<br />Akılsız çocuk annesini üzer.
\v 2 Haksızca kazanılan servetin yararı yoktur,<br />Ama doğruluk ölümden kurtarır.
\v 3 RAB doğru kişiyi aç komaz,<br />Ama kötülerin isteğini boşa çıkarır.
\v 4 Tembel eller insanı yoksullaştırır,<br />Çalışkan el zengin eder.
\v 5 Aklı başında evlat ürünü yazın toplar,<br />Hasatta uyuyansa ailesinin yüzkarasıdır.
\v 6 Bereket doğru kişinin başına yağar,<br />Kötülerse zorbalıklarını sözle gizler.
\v 7 Doğrular övgüyle,<br />Kötüler nefretle anılır.
\v 8 Bilge kişi buyrukları kabul eder,<br />Çenesi düşük ahmaksa yıkıma uğrar.
\v 9 Dürüst kişi güvenlik içinde yaşar,<br />Ama hileli yoldan giden açığa vurulacaktır.
\v 10 Sinsice göz kırpan, acılara neden olur.<br />Çenesi düşük ahmak da yıkıma uğrar. (bkz.10:8), Septuaginta ‹‹Cesaretle azarlayan esenlik sağlar››.
\v 11 Doğru kişinin ağzı yaşam pınarıdır,<br />Kötülerse zorbalıklarını sözle gizlerler.
\v 12 Nefret çekişmeyi azdırır,<br />Sevgi her suçu bağışlar.
\v 13 Akıllı kişinin dudaklarından bilgelik akar,<br />Ama sağduyudan yoksun olan sırtına kötek yer.
\v 14 Bilge kişi bilgi biriktirir,<br />Ahmağın ağzıysa onu yıkıma yaklaştırır.
\v 15 Zenginin serveti onun kalesidir,<br />Fakirin yoksulluğu ise onu yıkıma götürür.
\v 16 Doğru kişinin ücreti yaşamdır,<br />Kötünün geliriyse kendisine cezadır.
\v 17 Terbiyeye kulak veren yaşam yolunu bulur.<br />Uyarıları reddedense başkalarını yoldan saptırır.
\v 18 Nefretini gizleyen kişinin dudakları yalancıdır.<br />İftira yayan akılsızdır.
\v 19 Çok konuşanın günahı eksik olmaz,<br />Sağduyulu kişiyse dilini tutar.
\v 20 Doğru kişinin dili saf gümüş gibidir,<br />Kötünün niyetleriyse değersizdir.
\v 21 Doğru kişinin sözleri birçoklarını besler,<br />Ahmaklarsa sağduyu yoksunluğundan ölür.
\v 22 RABbin bereketidir kişiyi zengin eden,<br />RAB buna dert katmaz.
\v 23 Kötülük akılsızlar için eğlence gibidir.<br />Aklı başında olanlar içinse bilgelik aynı şeydir.
\v 24 Kötü kişinin korktuğu başına gelir,<br />Doğru kişiyse dileğine erişir.
\v 25 Kasırga gelince kötü kişiyi silip götürür;<br />Ama doğru kişi sonsuza dek ayakta kalır.
\v 26 Dişler için sirke,<br />Gözler için duman neyse,<br />Tembel ulak da kendisini gönderen için öyledir.
\v 27 RAB korkusu ömrü uzatır,<br />Kötülerin yıllarıysa kısadır.
\v 28 Doğrunun umudu onu sevindirir,<br />Kötünün beklentileriyse boşa çıkar.
\v 29 RABbin yolu dürüst için sığınak,<br />Fesatçı içinse yıkımdır.
\v 30 Doğru kişi hiçbir zaman sarsılmaz,<br />Ama kötüler ülkede kalamaz.
\v 31 Doğru kişinin ağzı bilgelik üretir,<br />Sapık dilse kesilir.
\v 32 Doğru kişinin dudakları söylenecek sözü bilir,<br />Kötünün ağzındansa sapık sözler çıkar.

\c 11
\p
\v 1 RAB hileli teraziden iğrenir,<br />Hilesiz tartıdansa hoşnut kalır.
\v 2 Küstahlığın ardından utanç gelir,<br />Ama bilgelik alçakgönüllülerdedir.
\v 3 Erdemlinin dürüstlüğü ona yol gösterir,<br />Hainin yalancılığıysa yıkıma götürür.
\v 4 Gazap günü servet işe yaramaz,<br />Oysa doğruluk ölümden kurtarır.
\v 5 Dürüst insanın doğruluğu onun yolunu düzler,<br />Kötü kişiyse kötülüğü yüzünden yıkılıp düşer.
\v 6 Erdemlinin doğruluğu onu kurtarır,<br />Ama haini kendi hırsı ele verir.
\v 7 Kötü kişi öldüğünde umutları yok olur,<br />Güvendiği güç de biter.
\v 8 Doğru kişi sıkıntıdan kurtulur,<br />Onun yerine sıkıntıyı kötü kişi çeker.
\v 9 Tanrısız kişi başkalarını ağzıyla yıkıma götürür,<br />Oysa doğrular bilgi sayesinde kurtulur.
\v 10 Doğruların başarısına kent bayram eder,<br />Kötülerin ölümüne sevinç çığlıkları atılır.
\v 11 Dürüstlerin kutsamasıyla kent gelişir,<br />Ama kötülerin ağzı kenti yerle bir eder.
\v 12 Başkasını küçük gören sağduyudan yoksundur,<br />Akıllı kişiyse dilini tutar.
\v 13 Dedikoducu sır saklayamaz,<br />Oysa güvenilir insan sırdaş olur.
\v 14 Yol göstereni olmayan ulus düşer,<br />Danışmanı bol olan zafere gider.
\v 15 Yabancıya kefil olan mutlaka zarar görür,<br />Kefaletten kaçınan güvenlik içinde yaşar.
\v 16 Sevecen kadın onurfç,<br />Zorbalarsa yalnızca servet kazanır. geçiyor: ‹‹Ama doğruluktan nefret eden kadın onursuzluk tahtıdır. Tembeller servetten yoksun olur.››
\v 17 İyilikseverin yararı kendinedir,<br />Gaddarsa kendi başına bela getirir.
\v 18 Kötü kişinin kazancı aldatıcıdır,<br />Doğruluk ekenin ödülüyse güvenlidir.
\v 19 Yürekten doğru olan yaşama kavuşur,<br />Kötülüğün ardından giden ölümünü hazırlar.
\v 20 RAB sapık yürekliden iğrenir,<br />Dürüst yaşayandan hoşnut kalır.
\v 21 Bilin ki, kötü kişi cezasız kalmaz,<br />Doğruların soyuysa kurtulur.
\v 22 Sağduyudan yoksun kadının güzelliği,<br />Domuzun burnundaki altın halkaya benzer.
\v 23 Doğruların isteği hep iyilikle sonuçlanır,<br />Kötülerin umutlarıysa gazapla.
\v 24 Eliaçık olan daha çok kazanır,<br />Hak yiyenin sonuysa yoksulluktur.
\v 25 Cömert olan bolluğa erecek,<br />Başkasına su verene su verilecek.
\v 26 Halk buğday istifleyeni lanetler,<br />Ama buğday satanı kutsar.
\v 27 İyiliği amaç edinen beğeni kazanır,<br />Kötülüğü amaç edinense kötülüğe uğrar.
\v 28 Zenginliğine güvenen tepetaklak gidecek,<br />Oysa doğrular dalındaki yaprak gibi gelişecek.
\v 29 Ailesine sıkıntı çektirenin mirası yeldir,<br />Ahmaklar da bilgelerin kulu olur.
\v 30 Doğru kişinin işleri yaşam ağacının meyvesine benzer,<br />Bilge kişi insanları kazanır.
\v 31 Bu dünyada doğru kişi bile cezalandırılırsa,<br />Kötülerle günahlıların cezalandırılacağı kesindir.

\c 12
\p
\v 1 Terbiye edilmeyi seven bilgiyi de sever,<br />Azarlanmaktan nefret eden budaladır.
\v 2 İyi kişi RABbin lütfuna erer,<br />Ama düzenbazı RAB mahkûm eder.
\v 3 Kötülük kişiyi güvenliğe kavuşturmaz,<br />Ama doğruların kökü kazılamaz.
\v 4 Erdemli kadın kocasının tacıdır,<br />Edepsiz kadınsa kocasını yer bitirir.
\v 5 Doğruların tasarıları adil,<br />Kötülerin öğütleri aldatıcıdır.
\v 6 Kötülerin sözleri ölüm tuzağıdır,<br />Doğruların konuşmasıysa onları kurtarır.
\v 7 Kötüler yıkılıp yok olur,<br />Doğru kişinin evi ayakta kalır.
\v 8 Kişi sağduyusu oranında övülür,<br />Çarpık düşünceliyse küçümsenir.
\v 9 Köle sahibi olup aşağılanan<br />Büyüklük taslayıp ekmeğe muhtaç olandan yeğdir.
\v 10 Doğru kişi hayvanıyla ilgilenir,<br />Ama kötünün sevecenliği bile zalimcedir.
\v 11 Toprağını işleyenin ekmeği bol olur,<br />Hayal peşinde koşansa sağduyudan yoksundur.
\v 12 Kötü kişi kötülerin ganimetini ister,<br />Ama doğru kişilerin kökü ürün verir.
\v 13 Kötü kişinin günahlı sözleri kendisi için tuzaktır,<br />Ama doğru kişi sıkıntıyı atlatır.
\v 14 İnsan ağzının ürünüyle iyiliğe doyar,<br />Elinin emeğine göre de karşılığını alır.
\v 15 Ahmağın yolu kendi gözünde doğrudur,<br />Bilge kişiyse öğüde kulak verir.
\v 16 Ahmak sinirlendiğini hemen belli eder,<br />Ama ihtiyatlı olan aşağılanmaya aldırmaz.
\v 17 Dürüst tanık doğruyu söyler,<br />Yalancı tanıksa hile solur.
\v 18 Düşünmeden söylenen sözler kılıç gibi keser,<br />Bilgelerin diliyse şifa verir.
\v 19 Gerçek sözler sonsuza dek kalıcıdır,<br />Oysa yalanın ömrü bir anlıktır.
\v 20 Kötülük tasarlayanın yüreği hileci,<br />Barışı öğütleyenin yüreğiyse sevinçlidir.
\v 21 Doğru kişiye hiç zarar gelmez,<br />Kötünün başıysa beladan kurtulmaz.
\v 22 RAB yalancı dudaklardan iğrenir,<br />Ama gerçeğe uyanlardan hoşnut kalır.
\v 23 İhtiyatlı kişi bilgisini kendine saklar,<br />Oysa akılsızın yüreği ahmaklığını ilan eder.
\v 24 Çalışkanların eli egemenlik sürer,<br />Tembellikse köleliğe götürür.
\v 25 Kaygılı yürek insanı çökertir,<br />Ama güzel söz sevindirir.
\v 26 Doğru kişi arkadaşına da yol gösterir,<br />Kötünün tuttuğu yolsa kendini saptırır.
\v 27 Tembel kişi işini bitirmez,<br />Oysa çalışkan değerli bir servet kazanır.
\v 28 Doğru yol yaşam kaynağıdır,<br />Bu yol ölümsüzlüğe götürür.

\c 13
\p
\v 1 Bilge kişi terbiye edilmeyi sever,<br />Alaycı kişi azarlansa da aldırmaz.
\v 2 İyi insan ağzından çıkan sözler için ödüllendirilir,<br />Ama hainlerin soluduğu zorbalıktır.
\v 3 Dilini tutan canını korur,<br />Ama boşboğazın sonu yıkımdır.
\v 4 Tembel canının çektiğini elde edemez,<br />Çalışkanın istekleriyse tümüyle yerine gelir.
\v 5 Doğru kişi yalandan nefret eder,<br />Kötünün sözleriyse iğrençtir, yüzkarasıdır.
\v 6 Doğruluk dürüst yaşayanı korur,<br />Kötülük günahkârı yıkar.
\v 7 Kimi hiçbir şeyi yokken kendini zengin gösterir,<br />Kimi serveti çokken kendini yoksul gösterir.
\v 8 Kişinin serveti gün gelir canına fidye olur,<br />Oysa yoksul kişi tehdide aldırmaz.
\v 9 Doğruların ışığı parlak yanar,<br />Kötülerin çırası söner.
\v 10 Kibirden ancak kavga çıkar,<br />Öğüt dinleyense bilgedir.
\v 11 Havadan kazanılan para yok olur,<br />Azar azar biriktirenin serveti çok olur.
\v 12 Ertelenen umut hayal kırıklığına uğratır,<br />Yerine gelen dilekse yaşam verir.
\v 13 Uyarılara kulak asmayan bedelini öder,<br />Buyruklara saygılı olansa ödülünü alır.
\v 14 Bilgelerin öğrettikleri yaşam kaynağıdır,<br />İnsanı ölüm tuzaklarından uzaklaştırır.
\v 15 Sağduyulu davranış saygınlık kazandırır,<br />Hainlerin yoluysa yıkıma götürür. Masoretik metin ‹‹Sürer›› ya da ‹‹Çetindir››.
\v 16 İhtiyatlı kişi işini bilerek yapar,<br />Akılsız kişiyse ahmaklığını sergiler.
\v 17 Kötü ulak belaya düşer,<br />Güvenilir elçiyse şifa getirir.
\v 18 Terbiye edilmeye yanaşmayanı<br />Yokluk ve utanç bekliyor,<br />Ama azara kulak veren onurlandırılır.
\v 19 Yerine getirilen dilek mutluluk verir.<br />Akılsız kötülükten uzak kalamaz.
\v 20 Bilgelerle oturup kalkan bilge olur,<br />Akılsızlarla dost olansa zarar görür.
\v 21 Günahkârın peşini felaket bırakmaz,<br />Doğruların ödülüyse gönençtir.
\v 22 İyi kişi torunlarına miras bırakır,<br />Günahkârın servetiyse doğru kişiye kalır.
\v 23 Yoksulun tarlası bol ürün verebilir,<br />Ama haksızlık bunu alıp götürür.
\v 24 Oğlundan değneği esirgeyen, onu sevmiyor demektir.<br />Seven baba özenle terbiye eder.
\v 25 Doğru kişinin yeterince yiyeceği vardır,<br />Kötünün karnıysa aç kalır.

\c 14
\p
\v 1 Bilge kadın evini yapar,<br />Ahmak kadın evini kendi eliyle yıkar.
\v 2 Doğru yolda yürüyen, RABden korkar,<br />Yoldan sapan, RABbi hor görür.
\v 3 Ahmağın sözleri sırtına kötektir,<br />Ama bilgenin dudakları kendisini korur.
\v 4 Öküz yoksa yemlik boş kalır,<br />Çünkü bol ürünü sağlayan öküzün gücüdür.
\v 5 Güvenilir tanık yalan söylemez,<br />Yalancı tanıksa yalan solur.
\v 6 Alaycı bilgeliği arasa da bulamaz,<br />Akıllı içinse bilgi edinmek kolaydır.
\v 7 Akılsız kişiden uzak dur,<br />Çünkü sana öğretecek bir şeyi yok.
\v 8 İhtiyatlı kişinin bilgeliği, ne yapacağını bilmektir,<br />Akılsızların ahmaklığıysa aldanmaktır.
\v 9 Ahmaklar suç sunusuyla alay eder,<br />Dürüstler ise iyi niyetlidir.
\v 10 Yürek kendi acısını bilir,<br />Sevinciniyse kimse paylaşmaz.
\v 11 Kötü kişinin evi yerle bir edilecek,<br />Doğru kişinin konutuysa bayındır olacak.
\v 12 Öyle yol var ki, insana düz gibi görünür,<br />Ama sonu ölümdür.
\v 13 Gülerken bile yürek sızlayabilir,<br />Sevinç bitince acı yine görünebilir.
\v 14 Yüreği dönek olan tuttuğu yolun,<br />İyi kişi de yaptıklarının ödülünü alacaktır.
\v 15 Saf kişi her söze inanır,<br />İhtiyatlı olansa attığı her adımı hesaplar.
\v 16 Bilge kişi korktuğu için kötülükten uzaklaşır,<br />Akılsızsa büyüklük taslayıp kendine güvenir.
\v 17 Çabuk öfkelenen ahmakça davranır,<br />Düzenbazdan herkes nefret eder.
\v 18 Saf kişilerin mirası akılsızlıktır,<br />İhtiyatlı kişilerin tacı ise bilgidir.
\v 19 Alçaklar iyilerin önünde,<br />Kötüler doğruların kapısında eğilirler.
\v 20 Komşusu bile yoksulu sevmez,<br />Oysa zenginin dostu çoktur.
\v 21 Komşuyu hor görmek günahtır,<br />Ne mutlu mazluma lütfedene!
\v 22 Kötülük tasarlayan yolunu şaşırmaz mı?<br />Oysa iyilik tasarlayan sevgi ve sadakat kazanır.
\v 23 Her emek kazanç getirir,<br />Ama boş lakırdı yoksulluğa götürür.
\v 24 Bilgelerin tacı servetleridir,<br />Akılsızlarsa ahmaklıklarıyla tanınır. ‹‹Akılsızların çelengiyse ahmaklıktır››.
\v 25 Dürüst tanık can kurtarır,<br />Yalancı tanık aldatıcıdır.
\v 26 RABden korkan tam güvenliktedir,<br />RAB onun çocuklarına da sığınak olacaktır.
\v 27 RAB korkusu yaşam kaynağıdır,<br />İnsanı ölüm tuzaklarından uzaklaştırır.
\v 28 Kralın yüceliği halkının çokluğuna bağlıdır,<br />Halk yok olursa hükümdar da mahvolur.
\v 29 Geç öfkelenen akıllıdır,<br />Çabuk sinirlenen ahmaklığını gösterir.
\v 30 Huzurlu yürek bedenin yaşam kaynağıdır,<br />Hırs ise insanı için için yer bitirir.
\v 31 Muhtacı ezen, Yaradanını hor görüyor demektir.<br />Yoksula acıyansa Yaradanı yüceltir.
\v 32 Kötü kişi uğradığı felaketle yıkılır,<br />Doğru insanın ölümde bile sığınacak yeri var.
\v 33 Bilgelik akıllı kişinin yüreğinde barınır,<br />Akılsızlar arasında bile kendini belli eder.
\v 34 Doğruluk bir ulusu yüceltir,<br />Oysa günah herhangi bir halk için utançtır.
\v 35 Kral sağduyulu kulunu beğenir,<br />Utanç getirene öfkelenir.

\c 15
\p
\v 1 Yumuşak yanıt gazabı yatıştırır,<br />Oysa yaralayıcı söz öfkeyi alevlendirir.
\v 2 Bilgenin dili bilgiyi iyi kullanır,<br />Akılsızın ağzındansa ahmaklık akar.
\v 3 RABbin gözü her yerde olanı görür,<br />Kötüleri de iyileri de gözler.
\v 4 Okşayıcı dil yaşam verirfı,<br />Çarpık dilse ruhu yaralar.
\v 5 Ahmak babasının uyarılarını küçümser,<br />İhtiyatlı kişi azara kulak verir.
\v 6 Doğru kişinin evi büyük hazine gibidir,<br />Kötünün geliriyse sıkıntı kaynağıdır.
\v 7 Bilgelerin dudakları bilgi yayar,<br />Ama akılsızların yüreği öyle değildir.
\v 8 RAB kötülerin kurbanından iğrenir,<br />Ama doğruların duası Onu hoşnut eder.
\v 9 RAB kötü kişinin yolundan iğrenir,<br />Doğruluğun ardından gideni sever.
\v 10 Yoldan sapan şiddetle cezalandırılır<br />Ve azarlanmaktan nefret eden ölüme gider.
\v 11 RAB, ölüm ve yıkım diyarında olup biteni bilir,<br />Nerde kaldı ki insanın yüreği!
\v 12 Alaycı kişi azarlanmaktan hoşlanmaz,<br />Bilgelere gidip danışmaz.
\v 13 Mutlu yürek yüzü neşelendirir,<br />Acılı yürek ruhu ezer.
\v 14 Akıllı yürek bilgi arar,<br />Akılsızın ağzıysa ahmaklıkla beslenir.
\v 15 Mazlumun bütün günleri sıkıntı doludur,<br />Mutlu bir yürekse sahibine sürekli ziyafettir.
\v 16 Yoksul olup RABden korkmak,<br />Zengin olup kaygı içinde yaşamaktan yeğdir.
\v 17 Sevgi dolu bir ortamdaki sebze yemeği,<br />Nefret dolu bir ortamdaki besili danadan yeğdir.
\v 18 Huysuz kişi çekişme yaratır,<br />Sabırlı kişi kavgayı yatıştırır.
\v 19 Tembelin yolu dikenli çit gibidir,<br />Doğrunun yoluysa ana caddeye benzer.
\v 20 Bilge çocuk babasını sevindirir,<br />Akılsız çocuksa annesini küçümser.
\v 21 Sağduyudan yoksun kişi ahmaklığıyla sevinir,<br />Ama akıllı insan dürüst bir yaşam sürer.
\v 22 Karşılıklı danışılmazsa tasarılar boşa çıkar,<br />Danışmanların çokluğuyla başarıya ulaşılır.
\v 23 Uygun yanıt sahibini mutlu eder,<br />Yerinde söylenen söz ne güzeldir!
\v 24 Sağduyulu kişi yukarıya, yaşama giden yoldadır,<br />Bu da ölüler diyarına inmesini önler.
\v 25 RAB kibirlinin evini yıkar,<br />Dul kadının sınırını korur.
\v 26 RAB kötünün tasarılarından iğrenir,<br />Temiz düşüncelerden hoşnut kalır. temizdir››.
\v 27 Kazanca düşkün kişi kendi evine sıkıntı verir,<br />Rüşvetten nefret edense rahat yaşar.
\v 28 Doğru kişinin aklı yanıtını iyi tartar,<br />Kötünün ağzı kötülük saçar.
\v 29 RAB kötülerden uzak durur,<br />Oysa doğruların duasını duyar.
\v 30 Gülen gözler yüreği sevindirir,<br />İyi haber bedeni ferahlatır.
\v 31 Yaşam veren uyarıları dinleyen,<br />Bilgeler arasında konaklar.
\v 32 Terbiyeden kaçan kendine zarar verir,<br />Azara kulak verense sağduyu kazanır.
\v 33 RAB korkusu bilgelik öğretir,<br />Alçakgönüllülük de onurun önkoşuludur.

\c 16
\p
\v 1 İnsan aklıyla çok şey tasarlayabilir,<br />Ama dilin vereceği yanıt RABdendir.
\v 2 İnsan her yaptığını temiz sanır,<br />Ama niyetlerini tartan RABdir.
\v 3 Yapacağın işleri RABbe emanet et,<br />O zaman tasarıların gerçekleşir.
\v 4 RAB her şeyi amacına uygun yapar,<br />Kötü kişinin yıkım gününü de O hazırlar.
\v 5 RAB yüreği küstah olandan iğrenir,<br />Bilin ki, öyleleri cezasız kalmaz.
\v 6 Sevgi ve bağlılık suçları bağışlatır,<br />RAB korkusu insanı kötülükten uzaklaştırır.
\v 7 RAB kişinin yaşayışından hoşnutsa<br />Düşmanlarını bile onunla barıştırır.
\v 8 Doğrulukla kazanılan az şey<br />Haksızlıkla kazanılan büyük gelirden iyidir.
\v 9 Kişi yüreğinde gideceği yolu tasarlar,<br />Ama adımlarını RAB yönlendirir.
\v 10 Tanrı buyruklarını kralın ağzıyla açıklar,<br />Bu nedenle kral adaleti çiğnememelidir.
\v 11 Doğru terazi ve baskül RABbindir,<br />Bütün tartı ağırlıklarını O belirler.
\v 12 Krallar kötülükten iğrenir,<br />Çünkü tahtın güvencesi adalettir.
\v 13 Kral doğru söyleyenden hoşnut kalır,<br />Dürüst konuşanı sever.
\v 14 Kralın öfkesi ölüm habercisidir,<br />Ama bilge kişi onu yatıştırır.
\v 15 Kralın yüzü gülüyorsa, yaşam demektir.<br />Lütfu son yağmuru getiren bulut gibidir.
\v 16 Bilgelik kazanmak altından daha değerlidir,<br />Akla sahip olmak da gümüşe yeğlenir.
\v 17 Dürüstlerin tuttuğu yol kötülükten uzaklaştırır,<br />Yoluna dikkat eden, canını korur.
\v 18 Gururun ardından yıkım,<br />Kibirli ruhun ardından da düşüş gelir.
\v 19 Mazlumlar arasında alçakgönüllü biri olmak,<br />Kibirlilerle çapul malı paylaşmaktan iyidir.
\v 20 Öğüde kulak veren başarıya ulaşır,<br />RABbe güvenen mutlu olur.
\v 21 Bilge yüreklilere akıllı denir,<br />Tatlı söz ikna gücünü artırır.
\v 22 Sağduyu, sahibine yaşam kaynağı,<br />Ahmaklıksa ahmaklara cezadır.
\v 23 Bilgenin aklı diline yön verir,<br />Dudaklarının ikna gücünü artırır.
\v 24 Hoş sözler petek balı gibidir,<br />Cana tatlı ve bedene şifadır.
\v 25 Öyle yol var ki, insana düz gibi görünür,<br />Ama sonu ölümdür.
\v 26 Emekçinin iştahıdır onu çalıştıran,<br />Çünkü açlığı onu kamçılar.
\v 27 Alçaklar başkalarına kötülük tasarlar,<br />Konuşmaları kavurucu ateş gibidir.
\v 28 Huysuz kişi çekişmeyi körükler,<br />Dedikoducu can dostları ayırır.
\v 29 Zorba kişi başkalarını ayartır<br />Ve onları olumsuz yola yöneltir.
\v 30 Göz kırpmak düzenbazlığa,<br />Sinsi gülücükler kötülüğe işarettir.
\v 31 Ağarmış saçlar onur tacıdır,<br />Doğru yaşayışla kazanılır.
\v 32 Sabırlı kişi yiğitten üstündür,<br />Kendini denetleyen de kentler fethedenden üstündür.
\v 33 İnsan kura atar,<br />Ama her kararı RAB verir.

\c 17
\p
\v 1 Huzur içinde kuru bir lokma,<br />Kavga ve ziyafet dolu evden iyidir.
\v 2 Sağduyulu köle,<br />Ailesini utanca sokan oğula egemen olur<br />Ve kardeşlerle birlikte mirastan pay alır.
\v 3 Altın ocakta, gümüş potada arıtılır,<br />Yüreği arıtansa RABdir.
\v 4 Kötü kişi fesat yüklü dudakları dinler,<br />Yalancı da yıkıcı dile kulak verir.
\v 5 Yoksulla alay eden, onu yaratanı hor görür.<br />Felakete sevinen cezasız kalmaz.
\v 6 Torunlar yaşlıların tacıdır,<br />Çocukların övüncü anne babalarıdır.
\v 7 Kurumlu sözler ahmağa nasıl yakışmazsa,<br />Soyluya da yalancı dudaklar hiç yakışmaz.
\v 8 Sahibinin gözünde rüşvet bir tılsımdır.<br />Ne yapsa başarılı olur.
\v 9 Sevgi isteyen kişi suçları bağışlar,<br />Olayı diline dolayansa can dostları ayırır.
\v 10 Akıllı kişiyi azarlamak,<br />Akılsıza yüz darbe vurmaktan etkilidir.
\v 11 Kötü kişi ancak başkaldırmaya eğilimlidir,<br />Ona gönderilecek ulak acımasız olacaktır.
\v 12 Azgınlığı üstünde bir akılsızla karşılaşmak,<br />Yavrularından edilmiş dişi ayıyla karşılaşmaktan beterdir.
\v 13 İyiliğin karşılığını kötülükle ödeyenin<br />Evinden kötülük eksik olmaz.
\v 14 Kavganın başlangıcı su sızıntısına benzer,<br />Bir patlamaya yol açmadan çekişmeyi bırak.
\v 15 Kötüyü aklayan da, doğruyu mahkûm eden de<br />RABbi tiksindirir.
\v 16 Akılsız biri bilgelik satın almak için niye para harcasın?<br />Zaten sağduyudan yoksun!
\v 17 Dost her zaman sever,<br />Kardeş sıkıntılı günde belli olur.
\v 18 Sağduyudan yoksun kişi el sıkışıp<br />Başkasına kefil olur.
\v 19 Başkaldırıyı seven kavgayı sever,<br />Kapısını yüksek yapan yıkımına davetiye çıkarır.
\v 20 Sapık yürekli kişi iyilik beklememeli.<br />Diliyle aldatan da belaya düşer.
\v 21 Akılsız kendisini doğurana derttir,<br />Ahmağın babası sevinç nedir bilmez.
\v 22 İç ferahlığı sağlık getirir,<br />Ezik ruh ise bedeni yıpratır.
\v 23 Kötü kişi adaleti saptırmak için<br />Gizlice rüşvet alır.
\v 24 Akıllı kişi gözünü bilgelikten ayırmaz,<br />Akılsızın gözüyse hep sağda soldadır.
\v 25 Akılsız çocuk babasına üzüntü,<br />Annesine acı verir.
\v 26 Ne suçsuza ceza kesmek iyidir,<br />Ne de görevliyi dürüst davrandığı için dövmek...
\v 27 Bilgili kişi az konuşur,<br />Akıllı kişi sakin ruhludur.
\v 28 Çenesini tutup susan ahmak bile<br />Bilge ve akıllı sayılır.

\c 18
\p
\v 1 Geçimsiz kişi kendi çıkarı peşindedir,<br />İyi öğüde hep karşı çıkar.
\v 2 Akılsız kişi bir şey anlamaktan çok<br />Kendi düşüncelerini açmaktan hoşlanır.
\v 3 Kötülüğü aşağılanma,<br />Ayıbı utanç izler.
\v 4 Bilge kişinin ağzından çıkan sözler derin sular gibidir,<br />Bilgelik pınarı da coşkun bir akarsu.
\v 5 Kötüyü kayırmak da,<br />Suçsuzdan adaleti esirgemek de iyi değildir.
\v 6 Akılsızın dudakları çekişmeye yol açar,<br />Ağzı da dayağı davet eder.
\v 7 Akılsızın ağzı kendisini mahveder,<br />Dudakları da canına tuzaktır.
\v 8 Dedikodu tatlı lokma gibidir,<br />İnsanın ta içine işler.
\v 9 İşini savsaklayan kişi<br />Yıkıcıya kardeştir.
\v 10 RABbin adı güçlü kuledir,<br />Ona sığınan doğru kişi için korunaktır.
\v 11 Zengin servetini bir kale,<br />Aşılmaz bir sur sanır.
\v 12 Yürekteki gururu düşüş,<br />Alçakgönüllülüğü ise onur izler.
\v 13 Dinlemeden yanıt vermek<br />Ahmaklık ve utançtır.
\v 14 İnsanın ruhu hastalıkta ona destektir.<br />Ama ezik ruh nasıl dayanabilir?
\v 15 Akıllı kişi bilgiyi satın alır,<br />Bilgenin kulağı da bilgi peşindedir.
\v 16 Armağan, verenin yolunu açar<br />Ve kendisini büyüklerin önüne çıkartır.
\v 17 Duruşmada ilk konuşan haklı görünür,<br />Başkası çıkıp onu sorgulayana dek.
\v 18 Kura çekişmeleri sona erdirir,<br />Güçlü rakipleri uzlaştırır.
\v 19 Gücenmiş kardeş surlu kentten daha zor elde edilir.<br />Çekişme sürgülü kale kapısı gibidir.
\v 20 İnsanın karnı ağzının meyvesiyle,<br />Dudaklarının ürünüyle doyar.
\v 21 Dil ölüme de götürebilir, yaşama da;<br />Konuşmayı seven, dilin meyvesine katlanmak zorundadır.
\v 22 İyi bir eş bulan iyilik bulur<br />Ve RABbin lütfuna erer.
\v 23 Yoksul acınma dilenir,<br />Zenginin yanıtıysa serttir.
\v 24 Yıkıma götüren dostlar vardır,<br />Ama öyle dost var ki, kardeşten yakındır insana. yıkıma gider››.

\c 19
\p
\v 1 Dürüst yaşayan bir yoksul olmak,<br />Yalancı bir akılsız olmaktan yeğdir.
\v 2 Bilgisiz heves işe yaramaz,<br />Acelecilik insanı yanılgıya düşürür.
\v 3 İnsanın ahmaklığı yaşamını yıkar,<br />Yine de içinden RABbe öfkelenir.
\v 4 Zenginlik dost üstüne dost kazandırır.<br />Oysa yoksulun dostu onu yüzüstü bırakır.
\v 5 Yalancı tanık cezasız kalmaz,<br />Yalan soluyan kurtulamaz.
\v 6 Birçokları önemli kişinin gözüne girmek<br />Ve eli açık olanın dostu olmak ister.
\v 7 Yoksulun akrabaları bile onu sevmezse,<br />Dostlarının ondan uzak duracağı daha da kesindir.<br />Ne kadar yalvarsa ona yaklaşmazlar.
\v 8 Sağduyulu olan canını sever,<br />Aklı izleyen bolluğa kavuşur.
\v 9 Yalancı tanık cezasız kalmaz,<br />Yalan soluyan yok olur.
\v 10 Akılsızın gösterişli bir yaşam sürmesi uygun değilse,<br />Kölelerin önderlere egemen olması<br />Hiç uygun değildir.
\v 11 Sağduyulu kişi sabırlıdır,<br />Kusurları hoş görmesi ona onur kazandırır.
\v 12 Kralın öfkesi genç aslanın kükreyişine benzer,<br />Lütfuysa otların üzerine düşen çiy gibidir.
\v 13 Akılsız çocuk babasının başına beladır,<br />Dırdır eden kadın sürekli damlayan su gibidir.
\v 14 Ev ve servet babadan mirastır,<br />Ama sağduyulu kadın RABbin armağanıdır.
\v 15 Tembellik insanı uyuşukluğa iter,<br />Haylaz kişi de aç kalır.
\v 16 Tanrı buyruğuna uyan canını korur,<br />Gitmesi gereken yolları umursamayan ölür.
\v 17 Yoksula acıyan kişi RABbe ödünç vermiş olur,<br />Yaptığı iyilik için RAB onu ödüllendirir.
\v 18 Henüz umut varken çocuğunu eğit,<br />Onun yıkımına neden olma.
\v 19 Huysuz insan cezasını çekmelidir.<br />Onu bir kere kurtarsan da, hep aynı şeyi yapman gerekir.
\v 20 Öğüde kulak ver, terbiyeyi kabul et ki,<br />Ömrünün kalan kısmı boyunca bilge olasın.
\v 21 İnsan yüreğinde çok şey tasarlar,<br />Ama gerçekleşen, RABbin amacıdır.
\v 22 İnsandan istenen vefadır,<br />Yoksul olmak yalancı olmaktan yeğdir.
\v 23 RAB korkusu<br />Doygun ve dertsiz bir yaşama kavuşturur.
\v 24 Tembel sahana daldırdığı elini<br />Ağzına geri götürmek bile istemez.
\v 25 Alaycıyı döversen bön kişi ibret alır,<br />Akıllı kişiyi azarlarsan bilgisine bilgi katar.
\v 26 Babasına saldıran, annesini kovan çocuk,<br />Ailesinin utancı ve yüzkarasıdır.
\v 27 Oğlum, uyarılara kulağını tıkarsan,<br />Bilgi kaynağı sözlerden saparsın.
\v 28 Niyeti bozuk tanık adaletle eğlenir,<br />Kötülerin ağzı fesatla beslenir.
\v 29 Alaycılar için ceza,<br />Akılsızların sırtı için kötek hazırdır.

\c 20
\p
\v 1 Şarap insanı alaycı, içki gürültücü yapar,<br />Onun etkisiyle yoldan sapan bilge değildir.
\v 2 Kralın öfkesi genç aslanın kükreyişine benzer,<br />Onu kızdıran canından olur.
\v 3 Kavgadan kaçınmak insan için onurdur,<br />Oysa her ahmak tartışmaya hazırdır.
\v 4 Sonbaharda çift sürmeyen tembel,<br />Hasatta aradığını bulamaz.
\v 5 İnsanın niyetleri derin bir kuyunun suları gibidir,<br />Akıllı kişi onları açığa çıkarır.
\v 6 İnsanların çoğu, ‹‹Vefalıyım›› der.<br />Ama sadık birini kim bulabilir?
\v 7 Doğru ve dürüst bir babaya<br />Sahip olan çocuklara ne mutlu!
\v 8 Yargı kürsüsünde oturan kral,<br />Kötülüğü gözleriyle ayıklar.
\v 9 Kim, ‹‹Yüreğimi pak kıldım,<br />Günahımdan arındım›› diyebilir?
\v 10 RAB hileli tartıdan da, hileli ölçüden de tiksinir.
\v 11 Çocuk bile eylemleriyle kendini belli eder,<br />Yaptıkları pak ve doğru mu, değil mi, anlaşılır.
\v 12 İşiten kulağı da gören gözü de<br />RAB yaratmıştır.
\v 13 Uykuyu seversen yoksullaşırsın,<br />Uyanık durursan ekmeğin bol olur.
\v 14 Alıcı, ‹‹İşe yaramaz, işe yaramaz›› der,<br />Ama alıp gittikten sonra aldığıyla övünür.
\v 15 Bol bol altının, mücevherin olabilir,<br />Ama bilgi akıtan dudaklar daha değerlidir.
\v 16 Tanımadığı birine kefil olanın giysisini al;<br />Bir yabancı için yapıyorsa bunu,<br />Giysisini rehin tut.
\v 17 Hileyle kazanılan yiyecek insana tatlı gelir,<br />Ama sonra ağza dolan çakıl gibidir.
\v 18 Tasarılarını danışarak yap,<br />Yöntemlere uyarak savaş.
\v 19 Dedikoducu sır saklayamaz,<br />Bu nedenle ağzı gevşek olanla arkadaşlık etme.
\v 20 Annesine ya da babasına sövenin<br />Işığı zifiri karanlıkta sönecek.
\v 21 Tez elde edilen mirasın<br />Sonu bereketli olmaz.
\v 22 ‹‹Bu kötülüğü sana ödeteceğim›› deme;<br />RABbi bekle, O seni kurtarır.
\v 23 RAB hileli tartıdan tiksinir,<br />Hileli teraziden hoşlanmaz.
\v 24 İnsanın adımlarını RAB yönlendirir;<br />Öyleyse insan tuttuğu yolu nasıl anlayabilir?
\v 25 Düşünmeden adakta bulunmak<br />Sakıncalıdır.
\v 26 Bilge kral kötüleri ayıklar,<br />Harman döver gibi cezalandırır.
\v 27 İnsanın ruhu RABbin ışığıdır,<br />İç varlığın derinliklerine işler.
\v 28 Sevgi ve sadakat kralın güvencesidir.<br />Onun tahtını sağlamlaştıran sevgidir.
\v 29 Gençlerin görkemi güçleri,<br />Yaşlıların onuru ağarmış saçlardır.
\v 30 Yaralayan darbeler kötülüğü temizler,<br />Kötek iç varlığın derinliklerini paklar.

\c 21
\p
\v 1 Kralın yüreği RABbin elindedir,<br />Kanaldaki su gibi onu istediği yöne çevirir.
\v 2 İnsan izlediği her yolun doğru olduğunu sanır,<br />Ama niyetlerini tartan RABdir.
\v 3 RAB kendisine kurban sunulmasından çok,<br />Doğruluğun ve adaletin yerine getirilmesini ister.
\v 4 Küstah bakışlar ve kibirli yürek<br />Kötülerin çırası ve günahıdır.
\v 5 Çalışkanın tasarıları hep bollukla,<br />Her türlü acelecilik hep yoklukla sonuçlanır.
\v 6 Yalan dolanla yapılan servet,<br />Sis gibi geçicidir ve ölüm tuzağıdır.
\v 7 Kötülerin zorbalığı kendilerini süpürüp götürür,<br />Çünkü doğru olanı yapmaya yanaşmazlar.
\v 8 Suçlunun yolu dolambaçlı,<br />Pak kişinin yaptıklarıysa dosdoğrudur.
\v 9 Kavgacı kadınla aynı evde oturmaktansa,<br />Damın köşesinde oturmak yeğdir.
\v 10 Kötünün can attığı kötülüktür,<br />Hiç kimseye acımaz.
\v 11 Alaycı cezalandırılınca bön kişi akıllanır,<br />Bilge olan öğretilenden bilgi kazanır.
\v 12 Adil Olan, kötünün evini dikkatle gözler<br />Ve kötüleri yıkıma uğratır.
\v 13 Yoksulun feryadına kulağını tıkayanın<br />Feryadına yanıt verilmeyecektir.
\v 14 Gizlice verilen armağan öfkeyi,<br />Koyna sokuşturulan rüşvet de kızgın gazabı yatıştırır.
\v 15 Hak yerine gelince doğru kişi sevinir,<br />Fesatçı dehşete düşer.
\v 16 Sağduyudan uzaklaşan,<br />Kendini ölüler arasında bulur.
\v 17 Zevkine düşkün olan yoksullaşır,<br />Şaraba ve zeytinyağına düşkün kişi de zengin olmaz.
\v 18 Kötü kişi doğru kişinin fidyesidir,<br />Hain de dürüstün.
\v 19 Çölde yaşamak,<br />Can sıkıcı ve kavgacı kadınla yaşamaktan yeğdir.
\v 20 Bilgenin evi değerli eşya ve zeytinyağıyla doludur,<br />Akılsızsa malını har vurup harman savurur.
\v 21 Doğruluğun ve sevginin ardından koşan,<br />Yaşam, gönenç ve onur bulur.
\v 22 Bilge kişi güçlülerin kentine saldırıp<br />Güvendikleri kaleyi yıkar.
\v 23 Ağzını ve dilini tutan<br />Başını beladan korur.
\v 24 Gururlu, küstah ve alaycı:<br />Bunlar kas kas kasılan insanın adlarıdır.
\v 25 Tembelin isteği onu ölüme götürür,<br />Çünkü elleri çalışmaktan kaçınır;
\v 26 Bütün gün isteklerini sıralar durur,<br />Oysa doğru kişi esirgemeden verir.
\v 27 Kötülerin sunduğu kurban iğrençtir,<br />Hele bunu kötü niyetle sunarlarsa.
\v 28 Yalancı tanık yok olur,<br />Dinlemeyi bilenin tanıklığıysa inandırıcıdır.
\v 29 Kötü kişi kendine güçlü bir görünüm verir,<br />Erdemli insansa tuttuğu yoldan emindir.
\v 30 RABbe karşı başarılı olabilecek<br />Bilgelik, akıl ve tasarı yoktur.
\v 31 At savaş günü için hazır tutulur,<br />Ama zafer sağlayan RAB'dir.

\c 22
\p
\v 1 İyi ad büyük servetten,<br />Saygınlık gümüş ve altından yeğdir.
\v 2 Zenginle yoksulun ortak yönü şu:<br />Her ikisini de RAB yarattı.
\v 3 İhtiyatlı kişi tehlikeyi görünce saklanır,<br />Bönse öne atılır ve zarar görür.
\v 4 Alçakgönüllülüğün ve RAB korkusunun ödülü,<br />Zenginlik, onur ve yaşamdır.
\v 5 Kötünün yolu diken ve tuzakla doludur.<br />Canını korumak isteyen bunlardan uzak durur.
\v 6 Çocuğu tutması gereken yola göre yetiştir,<br />Yaşlandığında o yoldan ayrılmaz.
\v 7 Zengin yoksullara egemen olur,<br />Borç alan borç verenin kulu olur.
\v 8 Fesat eken dert biçer,<br />Gazabının değneği yok olur.
\v 9 Cömert olan kutsanır,<br />Çünkü yemeğini yoksullarla paylaşır.
\v 10 Alaycıyı kov, kavga biter;<br />Çekişme ve aşağılamalar da sona erer.
\v 11 Yürek temizliğini ve güzel sözleri seven,<br />Kralın dostluğunu kazanır.
\v 12 RAB bilgiyi gözetip korur,<br />Hainin sözlerini ise altüst eder.
\v 13 Tembel der ki, ‹‹Dışarda aslan var,<br />Sokağa çıksam beni parçalar.››
\v 14 Sokak kadınının ağzı dipsiz çukur gibidir,<br />RABbin gazabına uğrayan oraya düşer.
\v 15 Akılsızlık çocuğun öz yapısındadır,<br />Değnekle terbiye edilirse akılsızlıktan uzaklaşır.
\v 16 Servetini büyütmek için yoksulu ezenle<br />Zengine armağan verenin sonu yoksulluktur.
\v 17 Kulak ver, bilgelerin sözlerini dinle,<br />Öğrettiğimi zihnine işle.
\v 18 Sözlerimi yüreğinde saklarsan mutlu olursun,<br />Onlar hep hazır olsun dudaklarında.
\v 19 RABbe güvenmen için<br />Bugün bunları sana, evet sana da bildiriyorum.
\v 20 Senin için otuz söz yazdım,<br />Bilgi ve öğüt sözleri...
\v 21 Öyle ki, güvenilir, doğru sözleri bilesin,<br />Böylece seni gönderene güvenilir yanıt verebilesin.
\v 22 Yoksulu, yoksul olduğu için soymaya kalkma,<br />Düşkünü mahkemede ezme. Masoretik metinde geçmemektedir.
\v 23 Çünkü onların davasını RAB yüklenecek<br />Ve onları soyanların canını alacak.
\v 24 Huysuz kişiyle arkadaşlık etme;<br />Tez öfkelenenle yola çıkma.
\v 25 Yoksa onun yollarına alışır,<br />Kendini tuzağa düşmüş bulursun.
\v 26 El sıkışıp<br />Başkasının borcuna kefil olmaktan kaçın.
\v 27 Ödeyecek paran olmazsa,<br />Altındaki döşeğe bile el koyarlar.
\v 28 Atalarının belirlediği<br />Eski sınır taşlarının yerini değiştirme.
\v 29 İşinde usta birini görüyor musun?<br />Öylesi sıradan kişilere değil,<br />Krallara bile hizmet eder.

\c 23
\p
\v 1 Bir önderle yemeğe oturduğunda<br />Önüne konulana dikkat et.
\v 2 İştahına yenilecek olursan,<br />Daya bıçağı kendi boğazına.
\v 3 Onun lezzetli yemeklerini çekmesin canın,<br />Böyle yemeğin ardında hile olabilir.
\v 4 Zengin olmak için didinip durma,<br />Çıkar bunu aklından.
\v 5 Servet göz açıp kapayana dek yok olur,<br />Kanatlanıp kartal gibi göklere uçar.
\v 6 Cimrinin verdiği yemeği yeme,<br />Lezzetli yemeklerini çekmesin canın.
\v 7 Çünkü yediğin her şeyin hesabını tutar,<br />‹‹Ye, iç›› der sana,<br />Ama yüreği senden yana değildir.
\v 8 Yediğin azıcık yemeği kusarsın,<br />Söylediğin güzel sözler de boşa gider.
\v 9 Akılsıza öğüt vermeye kalkma,<br />Çünkü senin sözlerindeki sağduyuyu küçümser.
\v 10 Eski sınır taşlarının yerini değiştirme,<br />Öksüzlerin toprağına el sürme.
\v 11 Çünkü onların Velisi güçlüdür<br />Ve onların davasını sana karşı O yürütür. kurtarıcılığı vurguluyor.
\v 12 Uyarıları zihnine işle,<br />Bilgi dolu sözlere kulak ver.
\v 13 Çocuğunu terbiye etmekten geri kalma,<br />Onu değnekle dövsen de ölmez.
\v 14 Onu değnekle döversen,<br />Canını ölüler diyarından kurtarırsın.
\v 15 Oğlum, bilge yürekli olursan,<br />Benim yüreğim de sevinir.
\v 16 Dudakların doğru konuştuğunda<br />Gönlüm de coşar.
\v 17 Günahkârlara imrenmektense,<br />Sürekli RAB korkusunda yaşa.
\v 18 Böylece bir geleceğin olur<br />Ve umudun boşa çıkmaz.
\v 19 Oğlum, dinle ve bilge ol,<br />Yüreğini doğru yolda tut.
\v 20 Aşırı şarap içenlerle,<br />Ete düşkün oburlarla arkadaşlık etme.
\v 21 Çünkü ayyaş ve obur kişi yoksullaşır,<br />Uyuşukluk da insana paçavra giydirir.
\v 22 Sana yaşam veren babanın sözlerine kulak ver,<br />Yaşlandığı zaman anneni hor görme.
\v 23 Gerçeği satın al ve satma;<br />Bilgeliği, terbiyeyi, aklı da.
\v 24 Doğru kişinin babası coştukça coşar,<br />Bilgece davranan oğulun babası sevinir.
\v 25 Annenle baban seninle coşsun,<br />Seni doğuran sevinsin.
\v 26 Oğlum, beni yürekten dinle,<br />Gözünü gittiğim yoldan ayırma.
\v 27 Çünkü fahişe derin bir çukur,<br />Ahlaksız kadın dar bir kuyudur.
\v 28 Evet, soyguncu gibi pusuda bekler<br />Ve birçok erkeği yoldan çıkarır.
\v 29 Ah çeken kim? Vah çeken kim?<br />Kimdir çekişip duran?<br />Yakınan kim? Boş yere yaralanan kim?<br />Gözleri kanlı olan kim?
\v 30 İçmeye oturup kalkamayanlar,<br />Karışık şarapları denemeye gidenlerdir.
\v 31 Şarabın kızıl rengine,<br />Kadehte ışımasına,<br />Boğazdan aşağı süzülüvermesine bakma.
\v 32 Sonunda yılan gibi ısırır,<br />Engerek gibi sokar.
\v 33 Gözlerin garip şeyler görür,<br />Aklından ahlaksızlıklar geçer.
\v 34 Kendini kâh denizin ortasında,<br />Kâh gemi direğinin tepesinde yatıyor sanırsın.
\v 35 ‹‹Dövdüler beni ama incinmedim,<br />Vurdular ama farketmedim›› dersin,<br />‹‹Yeniden içmek için ne zaman ayılacağım?››

\c 24
\p
\v 1 Kötülere imrenme,<br />Onlarla birlikte olmayı isteme.
\v 2 Çünkü yürekleri zorbalık tasarlar,<br />Dudakları belalardan söz eder.
\v 3 Ev bilgelikle yapılır,<br />Akılla pekiştirilir.
\v 4 Bilgi sayesinde odaları<br />Her türlü değerli, güzel eşyayla dolar.
\v 5 Bilgelik güçten,<br />Bilgi kaba kuvvetten üstündür. üstündür›› (bkz. Septuaginta), Masoretik metin ‹‹Bilge güçlü olur, bilgi sahibi gücünü artırır.››
\v 6 Savaşmak için yöntem,<br />Zafer kazanmak için birçok danışman gerekli.
\v 7 Ahmak için bilgelik ulaşılamayacak kadar yüksektir,<br />Kent kurulunda ağzını açamaz.
\v 8 Kötülük tasarlayan kişi<br />Düzenbaz olarak bilinecektir.
\v 9 Ahmakça tasarılar günahtır,<br />Alaycı kişiden herkes iğrenir.
\v 10 Sıkıntılı günde cesaretini yitirirsen,<br />Gücün kıt demektir.
\v 11 Ölüm tehlikesi içinde olanları kurtar,<br />Ölmek üzere olanları esirge.
\v 12 ‹‹İşte bunu bilmiyordum›› desen de,<br />İnsanın yüreğindekini bilen sezmez mi?<br />Senin canını koruyan anlamaz mı?<br />Ödetmez mi herkese yaptığını?
\v 13 Oğlum, bal ye, çünkü iyidir,<br />Süzme bal damağa tatlı gelir.
\v 14 Bilgelik de canın için öyledir, bilmiş ol.<br />Bilgeliği bulursan bir geleceğin olur<br />Ve umudun boşa çıkmaz.
\v 15 Ey kötü adam, doğru kişinin evine karşı pusuya yatma,<br />Konutunu yıkmaya kalkma.
\v 16 Çünkü doğru kişi yedi kez düşse yine kalkar,<br />Ama kötüler felakette yıkılır.
\v 17 Düşmanın düşüşüne keyiflenme,<br />Sendelemesine sevinme.
\v 18 Yoksa RAB görür ve hoşnut kalmaz<br />Ve düşmanına duyduğu öfke yatışır.
\v 19 Kötülük edenlere kızıp üzülme,<br />Onlara özenme.
\v 20 Çünkü kötülerin geleceği yok,<br />Çırası sönecek onların.
\v 21 Oğlum, RABbe ve krala saygı göster,<br />Onlara başkaldıranlarla arkadaşlık etme.
\v 22 Çünkü onlar ansızın felakete uğrar,<br />İnsanın başına ne belalar getireceklerini kim bilir?
\v 23 Şunlar da bilgelerin sözleridir:<br />Yargılarken yan tutmak iyi değildir.
\v 24 Kötüye, ‹‹Suçsuzsun›› diyen yargıcı<br />Halklar lanetler, uluslar kınar.
\v 25 Ne mutlu suçluyu mahkûm edene!<br />Herkes onu candan kutlar.
\v 26 Dürüst yanıt<br />Gerçek dostluğun işaretidir. ‹‹Dürüst yanıt veren dudakları öper.››
\v 27 İlkin dışardaki işini bitirip tarlanı hazırla,<br />Ondan sonra evini yap.
\v 28 Başkalarına karşı nedensiz tanıklık etme<br />Ve dudaklarınla aldatma.
\v 29 ‹‹Bana yaptığını ben de ona yapacağım,<br />Ödeteceğim bana yaptığını›› deme.
\v 30 Tembelin tarlasından,<br />Sağduyudan yoksun kişinin bağından geçtiğimde
\v 31 Her yanı dikenlerin, otların<br />Kapladığını gördüm;<br />Taş duvar da yıkılmıştı.
\v 32 Gördüklerimi derin derin düşündüm,<br />Seyrettiklerimden ibret aldım.
\v 33 ‹‹Biraz kestireyim, biraz uyuklayayım,<br />Ellerimi kavuşturup şöyle bir uyuyayım›› demeye kalmadan,
\v 34 Yokluk bir haydut gibi,<br />Yoksulluk bir akıncı gibi gelir üzerine.

\c 25
\p
\v 1 Bundan sonrakiler de Süleymanın özdeyişleridir.<br />Bunları Yahuda Kralı Hizkiyanın adamları derledi.
\v 2 Tanrıyı gizli tuttuğu şeyler için,<br />Krallarıysa açığa çıkardıkları için yüceltiriz.
\v 3 Göğün yüksekliği, yerin derinliği gibi,<br />Kralların aklından geçen de kestirilemez.
\v 4 Cürufu gümüşten ayırınca,<br />Kuyumcunun işleyeceği madde kalır.
\v 5 Kötüleri kralın huzurundan uzaklaştırırsan<br />Kralın tahtı adaletle pekişir.
\v 6 Kralın önünde kendini yüceltme,<br />Önemli kişiler arasında yer edinmeye çalışma.
\v 7 Çünkü kralın seni bir soylunun önünde alaşağı etmesindense,<br />Sana, ‹‹Yukarıya gel›› demesi yeğdir.
\v 8 Gördüklerinle hemencecik mahkemeye başvurma;<br />Çünkü başkası seni utandırabilir,<br />Sonra ne yapacağını bilemezsin.
\v 9 Davanı doğrudan komşunla gör;<br />Başkasının sırrını açıklama.
\v 10 Yoksa işiten seni utandırabilir<br />Ve bu kötü ün yakanı bırakmaz.
\v 11 Yerinde söylenen söz,<br />Gümüş oymalardaki altın elmafö gibidir.
\v 12 Altın küpe ya da altın bir süs neyse,<br />Dinleyen kulak için bilgenin azarlaması da öyledir.
\v 13 Hasatta kar serinliği nasılsa,<br />Güvenilir ulak da kendisini gönderenler için öyledir.<br />Böyle biri efendilerinin canına can katar.
\v 14 Yağmursuz bulut ve yel nasılsa,<br />Vermediği armağanla övünen kişi de öyledir.
\v 15 Sabırla bir hükümdar bile ikna edilir,<br />Tatlı dil en güçlü direnci kırar.
\v 16 Bal buldun mu yeteri kadar ye,<br />Fazla doyarsan kusarsın.
\v 17 Başkalarının evine seyrek git,<br />Yoksa onları bezdirir, nefretini kazanırsın.
\v 18 Başkasına karşı yalancı tanıklık eden<br />Topuz, kılıç ya da sivri ok gibidir.
\v 19 Sıkıntılı günde haine güvenmek,<br />Çürük dişe ya da sakat ayağa güvenmek gibidir.
\v 20 Dertli kişiye ezgi söylemek,<br />Soğuk günde giysilerini üzerinden almaya,<br />Ya da sodaya sirke katmaya benzer.
\v 21 Düşmanın acıkmışsa doyur,<br />Susamışsa su ver.
\v 22 Bunu yapmakla onu utanca boğarsın<br />Ve RAB seni ödüllendirir.
\v 23 Kuzeyden esen rüzgar nasıl yağmur getirirse,<br />İftiracı dil de öfkeli bakışlara yol açar.
\v 24 Kavgacı kadınla aynı evde oturmaktansa,<br />Damın köşesinde oturmak yeğdir.
\v 25 Susamış kişi için soğuk su neyse,<br />Uzak ülkeden gelen iyi haber de öyledir.
\v 26 Kötünün önünde pes eden doğru kişi,<br />Suyu bulanmış pınar, kirlenmiş kuyu gibidir.
\v 27 Fazla bal yemek iyi değildir;<br />Hep yüceltilmeyi beklemek de...
\v 28 Kendini denetleyemeyen kişi<br />Yıkılmış sursuz kent gibidir.

\c 26
\p
\v 1 Yaz ortasında kar, hasatta yağmur uygun olmadığı gibi,<br />Akılsıza da onur yakışmaz.
\v 2 Öteye beriye uçuşan serçe<br />Ve kırlangıç gibi,<br />Hak edilmemiş lanet de tutmaz.
\v 3 Ata kırbaç, eşeğe gem,<br />Akılsızın sırtına da değnek gerek.
\v 4 Akılsıza ahmaklığına göre karşılık verme,<br />Yoksa sen de onun düzeyine inersin.
\v 5 Akılsıza ahmaklığına uygun karşılık ver,<br />Yoksa kendini bilge sanır.
\v 6 Akılsızın eliyle haber gönderen,<br />Kendi ayaklarını kesen biri gibi,<br />Kendine zarar verir.
\v 7 Akılsızın ağzında özdeyiş,<br />Kötürümün sarkan bacakları gibidir.
\v 8 Akılsızı onurlandırmak,<br />Taşı sapana bağlamak gibidir.
\v 9 Sarhoşun elindeki dikenli dal ne ise,<br />Akılsızın ağzında özdeyiş de odur.
\v 10 Oklarını gelişigüzel fırlatan okçu neyse,<br />Yoldan geçen akılsızı ya da sarhoşu ücretle tutan da öyledir.
\v 11 Ahmaklığını tekrarlayan akılsız,<br />Kusmuğuna dönen köpek gibidir.
\v 12 Kendini bilge gören birini tanıyor musun?<br />Akılsız bile ondan daha umut vericidir.
\v 13 Tembel, ‹‹Yolda aslan var,<br />Sokaklarda aslan dolaşıyor›› der.
\v 14 Menteşeleri üzerinde dönen kapı gibi,<br />Tembel de yatağında döner durur.
\v 15 Tembel elini sahana daldırır,<br />Yeniden ağzına götürmeye üşenir.
\v 16 Tembel kendini,<br />Akıllıca yanıt veren yedi kişiden daha bilge sanır.
\v 17 Kendini ilgilendirmeyen bir kavgaya bulaşan kişi,<br />Yoldan geçen köpeği kulaklarından tutana benzer.
\v 18 Ateşli ve öldürücü oklar savuran bir deli neyse,<br />Komşusunu aldatıp, ‹‹Şaka yapıyordum››<br />Diyen de öyledir.
\v 20 Odun bitince ateş söner,<br />Dedikoducu yok olunca kavga diner.
\v 21 Kor için kömür, ateş için odun neyse,<br />Çekişmeyi alevlendirmek için kavgacı da öyledir.
\v 22 Dedikodu tatlı lokma gibidir,<br />İnsanın ta içine işler.
\v 23 Okşayıcı dudaklarla kötü yürek,<br />Sırlanmış toprak kaba benzer.
\v 24 Yüreği nefret dolu kişi sözleriyle niyetini gizlemeye çalışır,<br />Ama içi hile doludur.
\v 25 Güzel sözlerine kanma,<br />Çünkü yüreğinde yedi iğrenç şey vardır.
\v 26 Nefretini hileyle örtse bile,<br />Kötülüğü toplumun önünde ortaya çıkar.
\v 27 Başkasının kuyusunu kazan içine kendi düşer,<br />Taşı yuvarlayan altında kalır.
\v 28 Yalancı dil incittiği kişilerden nefret eder,<br />Yaltaklanan ağızdan yıkım gelir.

\c 27
\p
\v 1 Yarınla övünme,<br />Çünkü ne getireceğini bilemezsin.
\v 2 Seni kendi ağzın değil, başkaları övsün,<br />Kendi dudakların değil, yabancı övsün.
\v 3 Taş ağırdır, kum bir yüktür,<br />Ama ahmağın kışkırtması ikisinden de ağırdır.
\v 4 Öfke zalim, hiddet azgındır,<br />Ama kıskançlığa kim dayanabilir?
\v 5 Açık bir azar,<br />Gizli tutulan sevgiden iyidir.
\v 6 Düşmanın öpücükleri aldatıcıdır,<br />Ama dostun seni iyiliğin için yaralar.
\v 7 Tok insanın canı balı bile çekmez,<br />Aç kişiye en acı şey tatlı gelir.
\v 8 Yuvasından uzak kalan kuş nasılsa,<br />Yurdundan uzak kalan insan da öyledir.
\v 9 Güzel koku ve buhur canı ferahlatır,<br />Dostun verdiği öğüt insana tatlı gelir.
\v 10 Kendi dostunu da babanın dostunu da bırakma<br />Ve felakete uğradığın gün kardeşinin evine gitme;<br />Yakın komşun uzaktaki kardeşten yeğdir.
\v 11 Oğlum, bilgece davran ki yüreğim sevinsin,<br />Beni ayıplayana yanıt vereyim.
\v 12 İhtiyatlı kişi tehlikeyi görünce saklanır,<br />Bönse öne atılır ve zarar görür.
\v 13 Tanımadığı birine kefil olanın giysisini al;<br />Bir yabancı için yapıyorsa bunu,<br />Giysisini rehin tut.
\v 14 Sabah sabah komşuya verilen gürültülü bir selam<br />Küfür sayılır.
\v 15 Kavgacı kadının dırdırı<br />Yağmurlu günde damlaların dinmeyen sesi gibidir.
\v 16 Böyle bir kadını dizginlemeye kalkmak,<br />Rüzgarı ya da yağı avuçta tutmaya çalışmak gibidir.
\v 17 Demir demiri biler,<br />İnsan da insanı...
\v 18 İncir ağacını budayan meyvesini yer,<br />Efendisine hizmet eden onurlandırılır.
\v 19 Su görüntümüzü nasıl yansıtıyorsa,<br />Yürek de insanın içini yansıtır.
\v 20 Ölüm ve yıkım diyarı insana doymaz,<br />İnsanın gözü de hiç doymaz.
\v 21 Altın ocakta, gümüş potada sınanır,<br />İnsansa aldığı övgüyle sınanır.
\v 22 Ahmağı buğdayla birlikte dibekte tokmakla dövsen bile,<br />Ahmaklığından kurtulmaz.
\v 23 Davarına iyi bak,<br />Sığırlarına dikkat et.
\v 24 Çünkü zenginlik kalıcı değildir<br />Ve taç kuşaktan kuşağa geçmez.
\v 25 Çayır biçilince, yeni çimen çıkınca,<br />Dağlardaki otlar toplanınca,
\v 26 Kuzular seni giydirir,<br />Tekeler tarlanın bedeli olur.
\v 27 Keçilerin sütü yalnız seni değil,<br />Ev halkını, hizmetçilerini de doyurmaya yeter.

\c 28
\p
\v 1 Kötü kişi kendisini kovalayan olmasa bile kaçar,<br />Doğrularsa genç aslan gibi yüreklidir.
\v 2 Ayaklanan ülke çok başlı olur,<br />Ama akıllı, bilgili kişi düzeni sağlar.
\v 3 Yoksulu ezen yoksul,<br />Ürünü harap eden sağanak yağmur gibidir.
\v 4 Yasayı terk eden kötüyü över,<br />Yerine getirense kötüye karşı çıkar.
\v 5 Kötüler adaletten anlamaz,<br />RABbe yönelenlerse her yönüyle anlar.
\v 6 Dürüst bir yoksul olmak,<br />Yolsuzlukla zengin olmaktan yeğdir.
\v 7 Kutsal Yasayı yerine getiren çocuk akıllıdır,<br />Oburlarla arkadaşlık edense babasını utandırır.
\v 8 Faiz ve tefecilikle malına mal katan kişi,<br />Bunu yoksullara acıyan için biriktirir.
\v 9 Yasaya kulağını tıkayanın<br />Duası da iğrençtir.
\v 10 Dürüst kişileri kötü yola saptıran<br />Kendi kazdığı çukura düşer.<br />İyiliği, özü sözü bir olanlar miras alacak.
\v 11 Zengin kendini bilge sanır,<br />Ama akıllı yoksul onun içini okur.
\v 12 Doğruların zaferi coşkuyla kutlanır,<br />Ama kötüler egemen olunca insan kaçacak yer arar.
\v 13 Günahlarını gizleyen başarılı olmaz,<br />İtiraf edip bırakansa merhamet bulur.
\v 14 Günahtan çekinen ne mutludur!<br />İnatçılık edense belaya düşer.
\v 15 Yoksul halkı yöneten kötü kişi<br />Kükreyen aslan, saldırgan ayı gibidir.
\v 16 Gaddar önderin aklı kıttır;<br />Haksız kazançtan nefret edense uzun ömürlü olur.
\v 17 Adam öldürmekten vicdan azabı çeken, mezara dek kaçacaktır;<br />Kimse ona yardım etmesin.
\v 18 Alnı ak yaşayan kurtulur,<br />Yolsuzluk yapan ansızın yıkıma uğrar.
\v 19 Toprağını işleyenin ekmeği bol olur,<br />Hayal peşinde koşansa yoksulluğa doyar.
\v 20 Güvenilir kişi bolluğa erer,<br />Zengin olmaya can atansa beladan kurtulamaz.
\v 21 Hatır gözetmek iyi değildir,<br />Çünkü insan bir lokma ekmek için bile suç işler.
\v 22 Cimri servet peşinde koşar,<br />Yoksulluğa uğrayacağını düşünmez.
\v 23 Başkasını azarlayan sonunda<br />Pohpohlayandan daha çok beğeni kazanır.
\v 24 Annesini ya da babasını soymayı günah saymayan,<br />Haydutla birdir.
\v 25 Açgözlü kavga çıkarır,<br />RABbe güvenense bolluk içinde yaşar.
\v 26 Kendine güvenen akılsızdır,<br />Bilgece davranan güvenlikte olur.
\v 27 Yoksula verenin eksiği olmaz,<br />Yoksulu görmezden gelense bir sürü lanete uğrar.
\v 28 Kötüler egemen olunca insan kaçacak yer arar,<br />Ama kötüler yok olunca doğrular çoğalır.

\c 29
\p
\v 1 Defalarca azarlandığı halde dikbaşlılık eden,<br />Ansızın yıkıma uğrayacak, çare yok.
\v 2 Doğru kişiler çoğalınca halk sevinir,<br />Kötü kişi hükümdar olunca halk inler.
\v 3 Bilgeliği seven babasını sevindirir,<br />Fahişelerle dostluk eden malını yitirir.
\v 4 Adaletle yöneten kral ülkesini ayakta tutar,<br />Ağır vergiler koyansa çökertir.
\v 5 Başkasını pohpohlayan kişi,<br />Ona tuzak kurar.
\v 6 Kötünün başkaldırısı kendine tuzak olur,<br />Doğru kişiyse ezgi söyler ve sevinir.
\v 7 Doğru kişi yoksulların hakkını verir,<br />Kötü kişi hak hukuk nedir bilmez.
\v 8 Alaycı kişiler kentleri bile karıştırır,<br />Bilgelerse öfkeyi yatıştırır.
\v 9 Bilge kişiyle davası olan ahmak<br />Kızar, alay eder ve rahat vermez.
\v 10 Kana susamışlar dürüst kişiden nefret eder,<br />Doğrularsa onun canını korur.
\v 11 Akılsız hep patlamaya hazırdır,<br />Bilgeyse öfkesini dizginler.
\v 12 Hükümdar yalana kulak verirse,<br />Bütün görevlileri de kötü olur.
\v 13 Zorbayla yoksulun ortak bir noktası var:<br />İkisinin de gözünü açan RABdir.
\v 14 Yoksulları adaletle yöneten kralın<br />Tahtı hep güvenlikte olur.
\v 15 Değnekle terbiye bilgelik kazandırır,<br />Kendi haline bırakılan çocuksa annesini utandırır.
\v 16 Kötüler çoğalınca başkaldırı da çoğalır,<br />Ama doğrular onların düşüşünü görecektir.
\v 17 Oğlunu terbiye et, o da sana huzur verecek<br />Ve gönlünü hoşnut edecektir.
\v 18 Tanrısal esinden yoksun olan halk<br />Sınır tanımaz olur.<br />Ne mutlu Kutsal Yasayı yerine getirene!
\v 19 Köle salt sözle terbiye edilemez,<br />Çünkü anlasa da kulak asmaz.
\v 20 Sözünü tartmadan konuşan birini tanıyor musun?<br />Akılsızın durumu bile onunkinden daha umut vericidir.
\v 21 Çocukluğundan beri kölesini şımartan,<br />Sonunda cezasını çeker.
\v 22 Öfkeli kişi çekişme yaratır,<br />Huysuz kişinin başkaldırısı eksik olmaz.
\v 23 Kibir insanı küçük düşürür,<br />Alçakgönüllülükse onur kazandırır.
\v 24 Hırsızla ortak olanın düşmanı kendisidir,<br />Mahkemede yemin etse de bildiğini söylemez.
\v 25 İnsandan korkmak tuzaktır,<br />Ama RABbe güvenen güvenlikte olur.
\v 26 Hükümdarın gözüne girmek isteyen çoktur,<br />Ama RABdir insana adalet sağlayan.
\v 27 Doğrular haksızlardan iğrenir,<br />Kötüler de dürüst yaşayanlardan.

\c 30
\p
\v 1 Massalı Yake oğlu Agurun sözleri:<br />Bu adam şöyle diyor:<br />‹‹Yoruldum, ey Tanrım, yoruldum ve tükendim. ve tükendim› ›› ya da ‹‹Bu adam İtiele, İtiele ve Ukkala şöyle diyor››.
\v 2 Gerçekten ben insanların en cahiliyim,<br />Bende insan aklı yok.
\v 3 Bilgeliği öğrenmedim,<br />Kutsal Olana ilişkin bilgiden de yoksunum.
\v 4 Kim göklere çıkıp indi?<br />Kim yeli avuçlarında topladı?<br />Suları giysisiyle sarıp sarmalayan kim?<br />Kim belirledi dünyanın sınırlarını?<br />Adı nedir, oğlunun adı nedir, biliyorsan söyle!
\v 5 Tanrının her sözü güvenilirdir,<br />O kendisine sığınan herkese kalkandır.
\v 6 Onun sözüne bir şey katma,<br />Yoksa seni azarlar, yalancı çıkarsın.
\v 7 Ey Tanrı, iki şey diledim senden:<br />Ben ölmeden bunları esirgeme benden.
\v 8 Sahtekârlığı, yalanı benden uzak tut,<br />Bana ne yoksulluk ne de zenginlik ver;<br />Payıma düşen ekmeği ver, yeter.
\v 9 Yoksa bolluktan, ‹Kimmiş RAB?› diye seni yadsır,<br />Ya da yoksulluktan çalar<br />Ve Tanrımın adını lekelemiş olurum.
\v 10 ‹‹Köleyi efendisine çekiştirme,<br />Yoksa sana lanet eder, sen de suçlu çıkarsın.
\v 11 Öyleleri var ki, babalarına lanet eder,<br />Annelerine değer vermezler.
\v 12 Öyleleri var ki, kendilerini tertemiz sanırlar,<br />Oysa kötülüklerinden arınmış değiller.
\v 13 Öyleleri var ki, kendilerinden üstün kimse yok sanır,<br />Herkese tepeden bakarlar.
\v 14 Öyleleri var ki, dişleri kılıç, çeneleri bıçaktır,<br />Mazlumlarla yoksulları yutup yeryüzünden yok ederler.
\v 15 Sülüğün iki kızı vardır, adları ‹Ver, ver›dir.<br />Hiç doymayan üç şey,<br />‹Yeter› demeyen dört şey vardır:
\v 16 Ölüler diyarı, kısır rahim,<br />Suya doymayan toprak ve ‹Yeter› demeyen ateş.
\v 17 Babasıyla alay edenin, annesinin sözünü hor görenin<br />Gözünü vadideki kargalar oyacak;<br />O akbabalara yem olacak.
\v 18 Aklımın ermediği üç şey,<br />Anlamadığım dört şey var:
\v 19 Kartalın gökyüzünde,<br />Yılanın kayada,<br />Geminin denizde izlediği yol<br />Ve erkeğin genç kızla tuttuğu yol.
\v 20 Zina eden kadının yolu da şöyledir:<br />Yer, ağzını siler,<br />Sonra da, ‹Suç işlemedim› der.
\v 21 Yeryüzü üç şeyin altında sarsılır;<br />Katlanamadığı dört şey vardır:
\v 22 Kölenin kral olması,<br />Budalanın doyması,
\v 23 Nefret edilen kadının evlenmesi<br />Ve hizmetçinin hanımının yerine geçmesi.
\v 24 ‹‹Dünyada dört küçük yaratık var ki,<br />Çok bilgece davranırlar:
\v 25 Karıncalar güçlü olmayan bir topluluktur,<br />Ama yiyeceklerini yazdan biriktirirler.
\v 26 Kaya tavşanları da güçsüz bir topluluktur,<br />Ama yuvalarını kaya kovuklarında yaparlar.
\v 27 Çekirgelerin kralı yoktur,<br />Ama bölük bölük ilerlerler.
\v 28 Kertenkele elle bile yakalanır,<br />Ama kral saraylarında bulunur.
\v 29 ‹‹Yürüyüşü gösterişli üç yaratık,<br />Davranışı gösterişli dört yaratık var:
\v 30 Hayvanların en güçlüsü olan<br />Ve hiçbir şeyin önünde pes etmeyen aslan,
\v 31 Tazıfş, teke<br />Ve ordusunun başındaki kral. sözcüğün anlamı tam bilinmiyor.
\v 32 ‹‹Eğer budala gibi kendini yücelttinse<br />Ya da kötülük tasarladınsa,<br />Dur ve düşün!
\v 33 Çünkü nasıl sütü dövünce tereyağı,<br />Burnu sıkınca kan çıkarsa,<br />Öfkeyi kurcalayınca da kavga çıkar.››

\c 31
\p
\v 1 Massa Kralı Lemuelin sözleri,<br />Annesinin ona öğrettikleri:
\v 2 ‹‹Oğlum, rahmimin ürünü, ne diyeyim?<br />Adaklarımın yanıtı oğlum, ne diyeyim?
\v 3 Gücünü kadınlara,<br />Gençliğini kralları mahvedenlere kaptırma!
\v 4 ‹‹Şarap içmek krallara yakışmaz, ey Lemuel,<br />Krallara yakışmaz!<br />İçkiyi özlemek hükümdarlara yaraşmaz.
\v 5 Çünkü içince kuralları unutur,<br />Mazlumun hakkını yerler.
\v 6 İçkiyi çaresize,<br />Şarabı kaygı çekene verin.
\v 7 İçsin ki yoksulluğunu unutsun,<br />Artık sefaletini anmasın.
\v 8 Ağzını hakkını savunamayan için,<br />Kimsesizin davasını gütmek için aç.
\v 9 Ağzını aç ve adaletle yargıla,<br />Mazlumun, yoksulun hakkını savun.››
\v 10 Erdemli kadını kim bulabilir?<br />Onun değeri mücevherden çok üstündür. sırayla İbranice alfabenin değişik bir harfiyle başlar.
\v 11 Kocası ona yürekten güvenir<br />Ve kazancı eksilmez.
\v 12 Kadın ona kötülükle değil,<br />Yaşamı boyunca iyilikle karşılık verir.
\v 13 Yün, keten bulur,<br />Zevkle elleriyle işler.
\v 14 Ticaret gemileri gibidir,<br />Yiyeceğini uzaktan getirir.
\v 15 Gün ağarmadan kalkar,<br />Ev halkına yiyecek, hizmetçilerine paylarını verir.
\v 16 Bir tarlayı gözüne kestirip satın alır,<br />El emeğiyle kazandığı parayla bağ diker.
\v 17 Giyinip kollarını sıvar,<br />Canla başla çalışır.
\v 18 Ticaretinin kârlı olduğunu bilir,<br />Çırası gece boyunca yanar.
\v 19 Eliyle örekeyi tutar,<br />Avucunda iği tutar.
\v 20 Mazluma kollarını açar,<br />Yoksula elini uzatır.
\v 21 Kar yağınca ev halkı için kaygılanmaz,<br />Çünkü hepsinin iki katfü giysisi vardır.
\v 22 Yatak örtüleri dokur,<br />Kendi giysileri ince mor ketendendir.
\v 23 Kocası ülkenin ileri gelenleriyle oturup kalkar,<br />Kent kurulunda iyi tanınır.
\v 24 Kadın diktiği keten giysilerle<br />Ördüğü kuşakları tüccara satar.
\v 25 Güç ve onurla kuşanmıştır,<br />Geleceğe güvenle bakar.
\v 26 Ağzından bilgelik akar,<br />Dili iyilik öğütler.
\v 27 Ev halkının işlerini yönetir,<br />Tembellik nedir bilmez.
\v 28 Çocukları önünde ayağa kalkıp onu kutlar,<br />Kocası onu över.
\v 29 ‹‹Soylu işler yapan çok kadın var,<br />Ama sen hepsinden üstünsün›› der.
\v 30 Çekicilik aldatıcı, güzellik boştur;<br />Ama RABbe saygılı kadın övülmeye layıktır.
\v 31 Ellerinin hak ettiğini verin kendisine,<br />Yaptıkları için kent kurulunda övülsün.
