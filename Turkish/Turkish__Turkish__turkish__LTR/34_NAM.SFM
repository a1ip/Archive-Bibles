\id NAM
\ide UTF-8
\sts 1
\h NAHUM


\c 1
\p
\v 1 Ninova ile ilgili bildiri, Elkoşlu Nahumun görümünü anlatan kitaptır.
\v 2 RAB kıskanç, öç alıcı bir Tanrıdır.<br />Öç alır ve gazapla doludur.  Hasımlarından öç alır,<br />Düşmanlarına karşı öfkesi süreklidir.
\v 3 RAB tez öfkelenmez ve çok güçlüdür.<br />Suçlunun suçunu asla yanına koymaz.  Geçtiği yerde kasırgalar, fırtınalar kopar.<br />Onun ayaklarının tozudur bulutlar.
\v 4 Bir buyrukla kurutur denizi,<br />Kurutur bütün ırmakları.  Solar Başanın, Karmel Dağının yeşillikleri<br />Ve Lübnanın çiçekleri.
\v 5 Dağlar RABbin önünde titrer,<br />Erir tepeler.  Yer sarsılır önünde.<br />Dünya ve üzerinde yaşayanların tümü titrer.
\v 6 Onun gazabına kim karşı durabilir,<br />Kim dayanabilir kızgın öfkesine?  Ateş gibi dökülür öfkesi,<br />Kayaları paramparça eder.
\v 7 RAB iyidir,<br />Sığınaktır sıkıntı anında.  Korur kendisine sığınanları.
\v 8 Ama Ninovayı azgın sellerle yok edecek,<br />Düşmanlarını karanlığa sürecek.
\v 9 RABbe karşı neler tasarlarsanız,<br />Hepsini yok edecek.  İkinci kez kimse karşı koyamayacak.
\v 10 Birbirine dolaşmış dikenler gibi,<br />Kuru anız gibi,  Yanıp biteceksiniz, ey ayyaşlar.
\v 11 Ey Ninova, RABbe karşı kötülük tasarlayan,<br />Şer öğütleyen kişi senden çıktı.
\v 12 RAB diyor ki,<br />‹‹Asurlular güçlü ve çok olsalar bile, yok olup gidecekler.  Ey halkım, seni sıkıntıya soktuysam da, bir daha sokmayacağım.
\v 13 Şimdi boyunduruğunu parçalayıp üzerindeki bağları koparacağım.››
\v 14 RAB, ‹‹Artık soyunu sürdürecek torunların olmasın››<br />Diye buyurdu, ey Ninova.<br />‹‹Tanrılarının tapınağındaki oyma ve dökme putları yok edeceğim›› diyor.  ‹‹Mezarını hazırlayacağım.<br />Çünkü sen aşağılıksın.››
\v 15 İşte, müjde getirenin ayakları dağları aşıp geliyor,<br />Size esenlik haberini getiriyor.  Ey Yahudalılar, bayramlarınızı kutlayın,<br />Adak sözünüzü yerine getirin.<br />O kötü ulusun istilasına uğramayacaksınız bir daha.  Çünkü o büsbütün yok edildi.

\c 2
\p
\v 1 Saldırı altındasın, ey Ninova, surlarını koru,<br />Yolu gözle, belini doğrult, topla bütün gücünü.
\v 2 Çünkü RAB Yakupun soyunu<br />İsrailin eski görkemine kavuşturacak;  Düşmanları onları perişan edip asmalarını harap etmiş olsa bile.
\v 3 Askerlerinin kalkanları kıpkızıl,<br />Yiğitler allar kuşanmış.  Savaş arabalarının demirleri hazırlık günü nasıl da parıldıyor!<br />Çam mızraklar sallanıyor havada.
\v 4 Sokaklardan fırtına gibi geçiyor savaş arabaları,<br />Meydanlardan koşuşuyorlar her yöne,  Şimşek gibi seğirtiyorlar.<br />Görünüşleri meşalelerden farksız.
\v 5 Ninova Kralı topluyor seçkin askerlerini,<br />Ama sendeliyorlar yolda.  Saldıranlar kent surlarına doğru seğirtiyor,<br />Siperler kuruluyor.
\v 6 Irmakların kapıları açıldı<br />Ve yerle bir oldu saray.
\v 7 Tanrının dediği oldu, soyup götürdüler kenti.<br />Güvercinler gibi inliyor kadın köleler,  Göğüslerini döverek.
\v 8 Kaçıp gidiyor Ninova halkı,<br />Boşalan bir havuzun suyu gibi,  ‹‹Durun, durun!›› diye bağırıyorlar,<br />Ama geri dönüp bakan yok.
\v 9 Yağmalayın altınını, gümüşünü,<br />Yok servetinin sonu.  Her tür değerli eşyayla dolup taşıyor.
\v 10 Yıkıldı, yerle bir oldu, viraneye döndü Ninova.<br />Eriyor yürekler,  Bükülüyor dizler, titriyor bedenler,<br />Herkesin beti benzi soluyor.
\v 11 Aslanların inine,<br />Yavru aslanların beslendiği yere ne oldu?  Aslanla dişisinin ve yavrularının korkusuzca gezindiği yere ne oldu?
\v 12 Aslan, yavrularına yetecek kadarını avladı,<br />Dişileri için avını boğazladı.  Mağarasını avladıklarıyla,<br />İnini kurbanlarıyla doldurdu.
\v 13 Her Şeye Egemen RAB, ‹‹Sana karşıyım›› diyor,<br />‹‹Yakacağım savaş arabalarını,  Dumanları tütecek.<br />Genç aslanlarını kılıç yiyip tüketecek.  Yeryüzünde av bırakmayacağım sana<br />Ulaklarının sesi işitilmeyecek artık.››

\c 3
\p
\v 1 Elleri kanlı kentin vay haline!<br />Yalanla, talanla dolu.  Yağmalamaktan geri kalmıyor.
\v 2 Kamçı şaklamaları, tekerlek gürültüleri,<br />Koşan atlar, sarsılan savaş arabaları,
\v 3 Saldıran atlılar, çakan kılıçlar,<br />Parıldayan mızraklar, yığın yığın ölüler...  Sayısız ceset.<br />Yürürken ayaklar takılıyor ölülere.
\v 4 Her şey o alımlı, büyücü fahişenin sınırsız ahlaksızlığından oldu.<br />Fahişeliğiyle ulusları, büyüleriyle halkları kendine tutsak etti.
\v 5 Her Şeye Egemen RAB diyor ki,<br />‹‹Sana karşıyım, ey Ninova!  Savuracağım eteklerini yüzüne.<br />Uluslara çıplaklığını,  Halklara ayıp yerlerini göstereceğim.
\v 6 Seni pislikle sıvayıp rezil edeceğim.<br />Dehşetle seyredecek herkes seni.
\v 7 Seni kim görse kaçacak.<br />‹Harabeye döndü Ninova› diyecekler,  ‹Kim dövünecek onun için?<br />Nereden bulalım onu avutacak birilerini?› ››
\v 8 Sen No-Amondan daha mı üstünsün?<br />O kent ki, kanallar arasındaydı,  Suyla çevrelenmişti,<br />Kalesi Nil Irmağı, surlarıysa sulardı.
\v 9 Kûş ve Mısır onun sınırsız gücünün kaynağıydı.<br />Pût ve Luv da yandaşlarıydı.
\v 10 Öyleyken tutsak düştü, halkı sürüldü.<br />Yavruları köşe başlarında paramparça edildi.  Soyluları için kura çekildi,<br />Zincire vuruldu ileri gelenleri.
\v 11 Acıyla kendinden geçeceksin, ey Ninova,<br />Düşmanlarından korunacak yer arayacaksın.
\v 12 Senin kalelerin incir ağacının ilk olgunlaşan meyvesi gibidir.<br />Bir silkeleyişte yiyenin ağzına düşecekler.
\v 13 Askerlerine bak! Kadın gibi hepsi.<br />Kapıların ardına kadar düşmana açık.  Ateş yiyip bitirmiş kapı sürgülerini.
\v 14 Kuşatma vakti için su biriktir kendine,<br />Savunmanı güçlendir.  Tuğla yapmak için kili çiğne,<br />Kalıpları hazırla.
\v 15 Orada ateş seni yiyip bitirecek,<br />Kılıç seni kesip biçecek.  Genç çekirgelerin yiyip bitirdiği ekin gibi yok olacaksın.  Çekirgeler gibi, genç çekirgeler gibi çoğalmalısın.
\v 16 Tüccarlarının sayısı gökteki yıldızlardan çok.<br />Ama düşmanların genç çekirgeler gibi ülkeyi talan edip gidecekler.
\v 17 Koruyucularınla görevlilerin serin günlerde duvarlara konan çekirgeler gibidir,<br />Güneş doğunca uçup kayıplara karışan çekirge sürüsü gibi.
\v 18 Ey Asur Kralı, yöneticilerin öldü,<br />Uyudu sonsuza dek soyluların.  Halkın dağlara dağıldı.<br />Onları toplayacak kimse yok.
\v 19 Uğradığın felaketten kurtuluş yok, yaraların ölümcül.<br />Başına gelenleri duyanlar sevinçle el ovuşturuyorlar.  Çünkü dinmeyen vahşetinden kim kaçabildi ki?
