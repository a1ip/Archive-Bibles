\id PHP
\ide UTF-8
\sts 1
\h [Philippians]


\c 1
\p
\v 1 Pauxlo kaj Timoteo, servistoj de Jesuo Kristo, al cxiuj sanktuloj en Kristo Jesuo, kiuj estas en Filipi, kun la episkopoj kaj diakonoj:
\v 2 Graco al vi kaj paco estu de Dio, nia Patro, kaj de la Sinjoro Jesuo Kristo.
\v 3 Mi dankas mian Dion cxe cxiu rememoro pri vi,
\v 4 cxiam en cxiu mia pregxo por vi cxiuj farante la peton kun gxojo,
\v 5 pro via partopreno en la evangelio de post la unua tago gxis nun;
\v 6 pri tio mem fidante, ke Tiu, kiu komencis bonan faron cxe vi, gxin perfektigados gxis la tago de Jesuo Kristo;
\v 7 kaj ja decas, ke mi tion sentu pri vi cxiuj, cxar vi havas min en via koro, kaj vi cxiuj estas kun mi partoprenantoj en la graco, kiel en miaj katenoj, tiel ankaux en la defendo kaj fortigado de la evangelio.
\v 8 CXar Dio estas mia atestanto, kiel fervore mi sopiras al vi cxiuj laux la koramo de Kristo Jesuo.
\v 9 Kaj mi pregxas, ke via amo abundu ankoraux plie kaj plie, en scio kaj cxia sagxo,
\v 10 por ke vi aprobu la plej bonajn aferojn kaj estu sinceraj kaj senofendaj gxis la tago de Kristo,
\v 11 plenigite de la fruktoj de justeco, kiuj estas per Jesuo Kristo, al la gloro kaj lauxdo de Dio.
\v 12 Sed, fratoj, mi volas certigi vin, ke miaj aferoj plie efektivigxis por la progresado de la evangelio,
\v 13 tiel, ke miaj katenoj estas evidentigitaj en Kristo tra la tuta Pretorio kaj cxie aliloke;
\v 14 kaj la plimulto el la fratoj en la Sinjoro, pro miaj katenoj farigxinte sentimaj, supermezure kuragxas persiste elparoladi la vorton de Dio.
\v 15 Unuj ja proklamas Kriston ecx envie kaj malpace, sed aliaj bonvole;
\v 16 cxi tiuj kun amo, sciante, ke mi estas metita, por defendi la evangelion;
\v 17 sed tiuj kun partieco predikas Kriston, ne sincere, supozante, ke ili aldonos doloron al miaj katenoj.
\v 18 Kio do? nur tio, ke cxiamaniere, cxu pretekste aux vere, oni predikas Kriston:kaj pro tio mi gxojas kaj ankoraux plu gxojos.
\v 19 CXar mi scias, ke cxi tio efikos al mia savo, per viaj pregxoj kaj la provizado de la Spirito de Jesuo Kristo,
\v 20 laux mia fervora atendado kaj espero, ke mi pri nenio hontigxos, sed ke per cxia liberparolo, kiel cxiam, tiel ankaux nun, Kristo estos glorata en mia korpo, cxu per vivo aux per morto.
\v 21 CXar cxe mi la vivado estas Kristo, kaj morti estas gajno.
\v 22 Sed se mi vivados korpe, tio signifas pluan frukton de laboro; kaj mi ne scias, kion elekti.
\v 23 CXar ambauxflanke mi estas embarasata, havante deziron foriri kaj esti kun Kristo, kio estas multe pli bona;
\v 24 tamen mia restado en la karno estas pli bezona por vi.
\v 25 Kaj tiel fidante, mi scias, ke mi restos kaj apudrestados kun vi cxiuj,  por via progreso kaj gxojo de fido;
\v 26 por ke mi pli abunde en Kristo Jesuo gratulu min pri vi, per mia denova cxeestado kun vi.
\v 27 Sed via vivmaniero nur estu inda je la evangelio de Kristo, por ke, cxu mi alvenos kaj vin vidos, aux forestos, mi auxdu pri viaj aferoj, ke vi fortike staras unuspirite, kunbatalantaj unuanime por la fido de la evangelio,
\v 28 kaj neniel timigitaj de la kontrauxuloj:kio estas al ili certa signo de pereo, sed al vi certa signo (nepre de Dio) pri via savigxo;
\v 29 cxar estas al vi permesite pro Kristo, ne sole kredi al li, sed ankaux suferi pro li;
\v 30 havantaj la saman bataladon, kiun vi vidis cxe mi, kaj pri kiu vi nun auxdas, ke cxe mi gxi ankoraux ekzistas.

\c 2
\p
\v 1 Se do en Kristo ekzistas ia konsolo, ia simpatio de amo, ia kunuleco de la Spirito, ia korfavoro kaj kompato,
\v 2 plenigu mian gxojon, ke vi tiel same sentu, havante la saman amon,  estante unuanimaj, sampensaj,
\v 3 nenion farante malpace aux arogante, sed kun humileco rigardante unu la alian kiel pli indan, ol li mem;
\v 4 ne atentu cxiu siajn proprajn aferojn, sed cxiu ankaux la aferojn de aliaj.
\v 5 Tiu sama spirito estu en vi, kiu estis ankaux en Kristo Jesuo,
\v 6 kiu, estante en la formo de Dio, ne rigardis kiel sxatindajxon la egalecon kun Dio
\v 7 sed sin malplenigis, alprenante la formon de sklavo, farigxante laux la bildo de homoj;
\v 8 kaj trovigxinte lauxfigure kiel homo, li sin humiligis kaj farigxis obeema gxis morto, ecx gxis la morto per kruco.
\v 9 Pro tio do Dio tre alte superigis lin, kaj donis al li nomon, kiu estas super cxia nomo,
\v 10 por ke en la nomo de Jesuo klinigxu cxiu genuo, de encxieluloj kaj surteruloj kaj subteruloj,
\v 11 kaj cxiu lango konfesu, ke Jesuo Kristo estas Sinjoro, al la gloro de Dio, la Patro.
\v 12 Tial, miaj amatoj, kiel vi cxiam obeis, ne nur dum mia cxeestado cxe vi,  sed nun ecx pli multe dum mia forestado, ellaboru kun timo kaj tremo vian propran savon;
\v 13 cxar Dio estas Tiu, kiu elfaras en vi la volon kaj la energion laux Sia bonvolo.
\v 14 CXion faru sen murmuroj kaj disputoj,
\v 15 por ke vi estu senkulpaj kaj simplaj, filoj de Dio, neriprocxindaj, meze de perversa kaj malhonesta generacio, inter kiuj vi brilas kiel lumiloj en la mondo,
\v 16 forte tenante la vorton de la vivo; por ke estu por mi io, pri kio mi povos min gratuli en la tago de Kristo, ke mi ne vane kuris kaj laboris.
\v 17 Cetere, ecx se mi estas elversxata sur la oferon kaj servon de via fido,  mi gxojas kaj kungxojas kun vi cxiuj;
\v 18 kaj tiel same vi ankaux gxoju kaj kungxoju kun mi.
\v 19 Sed mi esperas en la Sinjoro Jesuo baldaux sendi al vi Timoteon, por ke mi ankaux refresxigxu, kiam mi certigxos pri via stato.
\v 20 CXar mi havas neniun samsentan, kiu sincere zorgos pri via stato.
\v 21 CXar cxiu celas siajn aferojn, ne la aferojn de Jesuo Kristo.
\v 22 Sed vi ja konas lian provadon, ke kiel filo servas al sia patro, tiel li servis kun mi por la evangelio.
\v 23 Lin do mi esperas tuj sendi, kiam mi certigxos, kio al mi okazos,
\v 24 sed mi fidas al la Sinjoro, ke mi mem ankaux venos baldaux.
\v 25 Tamen sxajnis al mi necese sendi al vi Epafroditon, mian fraton kaj kunlaboranton kaj kunbatalanton, vian senditon kaj helpanton por mia bezono;
\v 26 cxar li sopiris al vi cxiuj, kaj forte maltrankviligxis pro tio, ke vi jam sciigxis pri lia malsano;
\v 27 cxar efektive li malsanis, preskaux gxis morto; sed Dio kompatis lin,  kaj ne sole lin, sed ankaux min, por ke mi ne havu malgxojon super malgxojo.
\v 28 Mi do sendis lin des pli diligente, por ke, revidante lin, vi gxoju, kaj ke mi estu sen malgxojo.
\v 29 Akceptu lin do en la Sinjoro kun plena gxojo, kaj tiajn homojn honoru;
\v 30 cxar pro la laboro por Kristo li alproksimigxis al morto, riskante sian vivon, por kompletigi tion, kio mankis cxe via servado al mi.

\c 3
\p
\v 1 Fine, fratoj, gxoju en la Sinjoro. Tute ne gxenas min al vi skribi ripete, kaj por vi tio estas sendangxeriga.
\v 2 Gardu vin kontraux la hundoj, gardu vin kontraux la malbonaguloj, gardu vin kontraux la karntrancxuloj;
\v 3 cxar ni estas la cirkumciduloj, kiuj per la Spirito de Dio adoras, kaj nin gratulas pri Kristo Jesuo, kaj ne havas fidon al la karno;
\v 4 kvankam mi mem povas havi fidon al la karno; se iu alia pretendas fidi la karnon, mi ja pli efektive;
\v 5 cirkumcidita la okan tagon, el la raso Izraela, el la tribo de Benjamen,  Hebreo el Hebreoj; rilate la legxon, Fariseo;
\v 6 rilate fervoron, persekutanto de la eklezio; rilate la justecon, kiu farigxas per la legxo, senkulpa.
\v 7 Sed kio estis al mi gajno, tion mi rigardis kiel malgajnon pro Kristo.
\v 8 Kaj efektive mi rigardas cxion kiel malgajnon pro la supereco de la scio de Kristo Jesuo, mia Sinjoro, pro kiu mi suferis malgajnon de cxio, kaj rigardas cxion kiel rubon, por ke mi gajnu Kriston,
\v 9 kaj estu trovata en li, ne havante mian justecon, kiu devenas de la legxo, sed la justecon, kiu estas per la fido al Kristo, la justecon, kiu devenas de Dio sur fidon;
\v 10 por ke mi sciu lin kaj la potencon de lia relevigxo kaj la kunulecon en liaj suferoj, konformigxinte al lia morto,
\v 11 se mi povos iel atingi la relevigxon el la mortintoj.
\v 12 Ne kvazaux mi jam trafis, aux jam perfektigxis; sed mi min pelas antauxen, se mi nur povos ekteni tion, pro kio mi estas tenata de Kristo Jesuo.
\v 13 Miaj fratoj, mi ne rigardas min kiel jam ektenantan; sed nur jene:forgesante tion, kio estas malantauxe, kaj strebante al tio, kio estas antauxe,
\v 14 mi min pelas al la celo, por akiri la premion de la supera voko de Dio en Kristo Jesuo.
\v 15 CXiuj el ni do, kiuj estas perfektaj, tiel pensu; kaj se pri io vi pensas alie, tion ankaux Dio malkasxos al vi;
\v 16 sed cxiaokaze, laux tio, kiom ni jam atingis, ni iradu.
\v 17 Fratoj, estu kunimitantoj de mi; kaj observu tiujn, kiuj tiel iradas,  kiel vi havas nin kiel ekzemplon.
\v 18 CXar iradas multaj, pri kiuj mi ofte diris al vi, kaj nun ecx plorante diras, ke ili estas malamikoj de la kruco de Kristo;
\v 19 ilia fino estas pereo, ilia dio estas la ventro, kaj ilia gloro estas en ilia honto, ili atentas surterajxojn.
\v 20 CXar nia burgxrajto estas en la cxielo, de kie ankaux ni atendas Savonton, la Sinjoron Jesuo Kristo,
\v 21 kiu denove elformos la korpon de nia humiligxo, por ke gxi konformigxu al la korpo de lia gloro, laux la energio, per kiu li ecx povas cxion al si submeti.

\c 4
\p
\v 1 Tial, miaj fratoj amataj kaj alsopirataj, mia gxojo kaj mia krono, tiel staru fortike en la Sinjoro, miaj amataj.
\v 2 Mi admonas Euxodian, kaj mi admonas Sintihxen, ke ili estu unuanimaj en la Sinjoro.
\v 3 Kaj mi petegas vin ankaux, sincera kunjugulo, helpu tiujn virinojn, cxar ili kunlaboris kun mi en la evangelio, kune kun Klemento kaj miaj ceteraj kunlaborantoj, kies nomoj estas en la libro de vivo.
\v 4 GXoju en la Sinjoro cxiam; denove mi diros:GXoju.
\v 5 Via mildeco estu konata al cxiuj. La Sinjoro estas proksima.
\v 6 Pri nenio trozorgu; sed pri cxio, per pregxo kaj peto kun dankesprimo,  viaj deziroj sciigxu al Dio.
\v 7 Kaj la paco de Dio, kiu superas cxian intelekton, gardos viajn korojn kaj pensojn en Kristo Jesuo.
\v 8 Fine, fratoj, kio ajn estas vera, kio ajn honesta, kio ajn justa, kio ajn cxasta, kio ajn sxatinda, kio ajn bonfama; se estas ia virto, se estas ia lauxdo, tion pripensu.
\v 9 Kion vi lernis kaj ricevis kaj auxdis kaj vidis en mi, tion faru; kaj la Dio de paco estos kun vi.
\v 10 Sed mi forte gxojas en la Sinjoro, ke vi jam nun revivigis vian zorgon pri mi; vi ja estis zorgemaj, sed mankis al vi oportuna tempo.
\v 11 Tamen mi ne parolas rilate bezonon; cxar mi lernis, en kia ajn stato mi estas, en tio esti kontenta.
\v 12 Mi scias humiligxi, kaj mi scias ankaux esti en abundeco; cxie kaj cxiel mi lernis la sekreton plenigxi kaj malsati, havi abundon kaj havi mankon.
\v 13 Mi cxion povas fari en tiu, kiu min fortikigas.
\v 14 Tamen vi bone agis, partoprenante kun mi en mia suferado.
\v 15 Kaj vi mem, Filipianoj, ankaux scias, ke en la komenco de la evangelio,  kiam mi foriris el Makedonujo, neniu eklezio komunikigxis kun mi rilate donadon kaj ricevadon, krom vi solaj;
\v 16 cxar ecx en Tesaloniko vi pli ol unufoje sendis ion por mia bezono.
\v 17 Mi ne deziras la donacon; sed mi deziras la frukton, kiu plimultigxos por via profito.
\v 18 Sed mi havas cxion, kaj estas en abundeco; mi jam plenigxis, ricevinte per Epafrodito vian senditajxon, agrablan odorajxon, oferon akceptindan, kiu placxas al Dio.
\v 19 Kaj mia Dio satigos cxian vian bezonon, laux Sia ricxo en gloro en Kristo Jesuo.
\v 20 Nun al nia Dio kaj Patro estu gloro por cxiam kaj eterne. Amen.
\v 21 Salutu cxiun sanktulon en Kristo Jesuo. La fratoj, kiuj estas kun mi,  vin salutas.
\v 22 CXiuj sanktuloj vin salutas, precipe tiuj, kiuj estas el la domanaro de Cezaro.
\v 23 La graco de la Sinjoro Jesuo Kristo estu kun via spirito.
