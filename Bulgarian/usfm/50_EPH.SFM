\id EPH
\ide UTF-8
\sts 1
\h Ефесяни


\c 1
\p
\v 1 Павел, с Божията воля апостол Исус Христов, до светиите и верните в Христа Исуса, които са в Ефес:
\v 2 Благодат и мир [да бъде] на вас от Бога, нашия Отец, и [от] Господа Исуса Христа.
\v 3 Благословен [да бъде] Бог и Отец на нашия Господ Исус Христос, Който в Христа ни е благословил с всяко духовно благословение в небесни места;
\v 4 както ни е избрал в Него преди създанието на света, за да бъдем свети и без недостатък пред Него в любов;
\v 5 като ни е предопределил да Му бъдем осиновени чрез Исуса Христа, по благоволението на Своята воля,
\v 6 за похвала на славната Си благодат, с която ни е обдарил във Възлюбения [Си],
\v 7 в Когото имаме изкуплението си чрез кръвта Му, прощението на прегрешенията ни, според богатството на Неговата благодат,
\v 8 която е направил да [доставя] нам изобилно всяка мъдрост и разумение,
\v 9 като ни е открил тайната на волята Си според благото намерение, което е положил в Себе Си,
\v 10 за да се приложи когато се изпълнят времената, [сиреч], да се събере в Христа всичко - това, което е небесно и земно, -
\v 11 в Него [казвам], в Когото станахме и наследство, като бяхме предопределени [на това] според намерението на [Бога], Който действува във всичко по решението на Своята воля,
\v 12 тъй щото, да бъдем за похвала на Неговата слава ние, които отнапред се надеехме на Христа,
\v 13 в Когото и вие, като чухте словото на истината, [сиреч], благовестието на нашето спасение, - в Когото като и повярвахте, бяхте запечатани с обещания Свети Дух,
\v 14 който е залог на нашето наследство, догде бъде изкупено притежанието на [Бога, - да бъдете] за похвала на Неговата слава.
\v 15 Затова и аз като чух за вярата ви в Господа Исуса и за любовта, която [сте показали] към всичките светии,
\v 16 непрестанно благодаря [Богу] за вас, и [ви] споменавам в молитвите си.
\v 17 дано Бог на нашия Господ Исус Христос, славният Отец, ви даде дух на мъдрост и на откровение, за да Го познаете,
\v 18 и да просвети очите на сърцето ви, за да познаете, каква е надеждата, към която ви призовава, какво е богатството между светиите на славното от Него наследство,
\v 19 и колко превъзходно велика е силата Му към нас вярващите - [сила, която е] според действуването на могъщата Негова мощ,
\v 20 с която подействува в Христа, когато Го възкреси от мъртвите и Го тури да седне от дясната Си страна на небесата,
\v 21 далече по-горе от всяко началство и власт, сила и господство, и всяко име, с което се именуват, не само в тоя свят, но и в бъдещия.
\v 22 И всичко покори под нозете Му, и постави Го да бъде глава над всичко за църквата,
\v 23 която е Негово тяло, [изпълнено с] пълнотата на Този, Който изпълнява всичко във всички.

\c 2
\p
\v 1 И [съживи] вас, когато бяхте мъртви чрез вашите престъпления и грехове,
\v 2 в които сте ходили някога според вървежа на тоя свят, по княза на въздушната власт, на духа, който сега действува в синовете на непокорството;
\v 3 между които и ние всички сме живели някога в нашите плътски страсти, като сме изпълнявали волята на плътта и на помислите, и по естество сме били чада на гнева, както и другите.
\v 4 Бог, обаче, Който е богат с милост, поради голямата любов, с която ни възлюби,
\v 5 даже, когато бяхме мъртви чрез престъпленията си, съживи ни заедно с Христа (по благодат сте спасени),
\v 6 и, като ни съвъзкреси, тури ни да седим с Него в небесни [места], в Христа Исуса;
\v 7 за да показва през идните векове премногото богатство на Своята благодат чрез добрината Си към нас в Христа Исуса.
\v 8 Защото по благодат сте спасени чрез вяра, и то не от сами вас; това е дар от Бога;
\v 9 не чрез дела, за да се не похвали никой.
\v 10 Защото сме Негово творение създадени в Христа Исуса за добри дела, в които Бог отнапред е наредил да ходим.
\v 11 Затова помнете, че вие, някога езичници по плът, наричани необрязани от тия, които се наричат обрязани с обрязване на плътта, което се извършва с ръце,
\v 12 в онова време бяхте отделени от Христа, странни на Израилевото гражданство и чужденци към заветите на обещанието, без да имате надежда и без Бога на света.
\v 13 А сега в Христа Исуса вие, които някога сте били далеч, сте поставени близо чрез кръвта на Христа.
\v 14 Защото Той е нашият мир, Който направи двата [отдела] едно, и развали средната стена, която ги разделяше,
\v 15 като в плътта Си унищожи враждата, [сиреч], закона със заповедите му [изразени] в постановления, за да създаде в Себе Си двата в един нов човек, и [тъй] да направи мир,
\v 16 и в едно тяло да примири и двата с Бога чрез кръста, като уби на него враждата.
\v 17 И като дойде благовествува мир на вас, които бяхте далеч, и мир на тия, които бяха близо;
\v 18 защото чрез Него и едните и другите имаме своя достъп при Отца в един Дух.
\v 19 Затова вие не сте вече странни и пришелци, но сте съграждани на светиите и [членове] на Божието семейство;
\v 20 понеже бяхте съградени върху основата на апостолите и пророците, като е краеъгълен камък сам Христос Исус,
\v 21 върху когото всяко здание, стройно сглобено, расте за храм свет на Господа;
\v 22 в който и вие се вграждате заедно в Духа за Божие обиталище.

\c 3
\p
\v 1 Затова аз, Павел, затворник за Исуса Христа заради вас езичниците, -
\v 2 понеже сте чули за нареденото от Божията благодат, която ми е дадена заради вас,
\v 3 че по откровение ми стана известна тайната, (както и по-преди вкратце [ви] писах,
\v 4 от което, като прочитате, може да разберете моето проумяване в Христовата тайна),
\v 5 която в други поколения не биде известна на човешкия род, както сега чрез Духа се откри на Неговите свети апостоли и пророци,
\v 6 а [именно], че езичниците са сънаследници, като съставляват едно тяло, и са съпричастници на [Неговото] обещание в Христа Исуса чрез благовестието,
\v 7 на което станах служител според Божията благодат, - дар, който ми е даден по действието на Неговата сила.
\v 8 На мене, най-нищожния от всички светии, се даде тая благодат, да благовестя между езичниците неизследимото Христово богатство;
\v 9 и да осветлявам всичките в наредбата относно тайната, която от векове е била скрита у Бога, създателя на всичко,
\v 10 тъй щото на небесните началства и власти да стане позната сега чрез църквата многообразната премъдрост на Бога,
\v 11 според предвечното намерение, което Той изработи в Христа Исуса нашия Господ;
\v 12 в Когото имаме своето дръзновение и достъп с увереност чрез вяра в Него;
\v 13 за която причина ви моля да се не обезсърчавате от моите изпитни за вас, тъй като те са за вас слава, -
\v 14 затова, прекланям коленете си пред Отца [на нашия Господ Исус Христос],
\v 15 от Когото носи името [си] всеки род на небесата и на земята,
\v 16 да ви даде, според богатството на славата Си, да се утвърдите здраво чрез Неговия Дух във вътрешния човек,
\v 17 чрез вяра да се всели Христос във вашите сърца, тъй че закоренени и основани в любовта
\v 18 да бъдете силни да разберете заедно с всичките светии, що е широчината и дължината, височината и дълбочината,
\v 19 и да познаете Христовата любов, която никое знание не може да обгърне, за да се изпълните в цялата Божия пълнота.
\v 20 А на Този, Който, според действуващата в нас сила, може да направи несравнено повече, отколкото искаме или мислим,
\v 21 на Него да бъде слава в църквата и в Христа Исуса във всичките родове от века до века. Амин.

\c 4
\p
\v 1 И тъй, аз, затворник за Господа, моля ви да се обхождате достойно на званието, към което бяхте призовани,
\v 2 със съвършено смирение и кротост, с дълготърпение, като си претърпявате един друг с любов,
\v 3 и се стараете в свръзката на мира да опазите единството в Духа.
\v 4 [Има] едно тяло и един Дух, както и бяхте призовани към една надежда на званието ви:
\v 5 един Господ, една вяра, едно кръщение,
\v 6 един Бог и Отец на всички, Който е над всички, чрез всички и във всички.
\v 7 А на всеки от нас се даде благодат според мярката на това, което Христос ни е дал
\v 8 Затова казва: - "Като възлезе на високо, плени плен И даде дарове на човеците".
\v 9 (А това "възлезе" що друго значи, освен че бе и [по-напред] слязъл в местата по-долни от земята.
\v 10 Тоя, Който е слязъл, е същият, Който и възлезе по-горе от всичките небеса, за да изпълни всичко).
\v 11 И Той даде едни да бъдат апостоли, други пророци, други пък благовестители, а други пастири и учители,
\v 12 за делото на служението, за назиданието на Христовото тяло, с цел да се усъвършенствуват светиите;
\v 13 докле всички достигнем в единство на вярата и на познаването на Божия Син, в пълнолетно мъжество, в мярката на ръста на Христовата пълнота;
\v 14 за да не бъдем вече деца, блъскани и завличани от всеки вятър на учение, чрез човешката заблуда, в лукавство, по измамителни хитрости;
\v 15 но, действуващи истинно в любов, да пораснем по всичко в Него, Който е главата, Христос,
\v 16 от Когото цялото тяло, сглобявано и свързано чрез доставяното от всеки став, според съразмерното действие на всяка една част, изработва растенето на тялото за своето назидание в любовта.
\v 17 Прочее, това казвам и заявявам в Господа, да не се обхождате вече, както се обхождат и езичниците, по своя суетен ум,
\v 18 помрачени в разума, и странни на живота от Бога поради невежеството, което е в тях, и поради закоравяването на сърцето им;
\v 19 които, изгубили чувство, са се предали на сладострастие, да вършат ненаситно всякаква нечистота.
\v 20 Но вие не сте така познали Христа;
\v 21 понеже сте чули, и сте научени от Него, (както е истината в Исуса),
\v 22 да съблечете, според по-предишното си поведение, стария човек, който тлее по измамителните страсти,
\v 23 да се обновите в духа на своя ум,
\v 24 и да се облечете в новия човек, създаден по [образа на] Бога в правда и светост на истината.
\v 25 Затова, като отхвърлите лъжата, говорете всеки с ближния си истина; защото сме части един на друг.
\v 26 Гневете се, но без да съгрешавате; слънцето да не залезе в разгневяването ви;
\v 27 нито давайте място на дявола.
\v 28 Който е крал, да не краде вече, а по-добре да се труди, като върши с ръцете си [нещо] полезно, за да има да отделя и на този, който има нужда.
\v 29 Никаква гнила дума да не излиза от устата ви, но онова, което е добро, за назидание според нуждата, за да принесе благодат на тия, които слушат;
\v 30 и не оскърбявайте Светия Божий Дух, в когото сте запечатани за деня на изкуплението,
\v 31 всякакво огорчение, ярост, гняв, вик и хула, заедно с всяка злоба, да се махне от вас;
\v 32 а бивайте един към друг благи, милосърдни; прощавайте си един на друг, както и Бог в Христа е простил на вас.

\c 5
\p
\v 1 И тъй, бивайте подражатели на Бога, като възлюбени чада;
\v 2 и ходете в любов, както и Христос ви възлюби и предаде Себе Си за нас принос и жертва на Бога за благоуханна миризма.
\v 3 А блудство и всякаква нечистота или сребролюбие да не се даже споменават между вас, както прилича на светии;
\v 4 нито срамотни или празни приказки, нито подигравки, които са неприлични [неща], но по-добре благодарение.
\v 5 Защото добре знаете това, че никой блудник, или нечист, или сребролюбец, (който е идолопоклонник), няма наследство в царството на Христа и Бога.
\v 6 Никой да ви не мами с празни думи; понеже поради тия неща иде Божият гняв върху синовете на непокорството.
\v 7 И тъй, не бивайте съучастници на тях.
\v 8 Тъй като някога си бяхте тъмнина, а сега сте светлина в Господа, обхождайте се като чада на светлината;
\v 9 (защото плодът на светлината се състои във всичко що е благо, право и истинно).
\v 10 Опитвайте, що е благоугодно на Господа;
\v 11 и не участвувайте в безплодните дела на тъмнината, а по-добре ги изобличавайте;
\v 12 защото това, което скришом вършат [непокорните], срамотно е и да се говори.
\v 13 А всичко, което се изобличава, става явно чрез светлината; понеже всяко нещо, което става явно е осветлено.
\v 14 Затова казва: Стани, ти, който спиш, И възкръсни от мъртвите, И ще те осветли Христос.
\v 15 И тъй, внимавайте добре как се обхождате, не като глупави, но като мъдри,
\v 16 като изкупвате благовремието, защото дните са лоши.
\v 17 Затова не бивайте несмислени, но проумявайте, що е Господната воля.
\v 18 И не се опивайте с вино, [следствието] от което е разврат, но изпълняйте се с Духа;
\v 19 и разговаряйте се с псалми и химни и духовни песни, като пеете и възпявате Господа в сърцето си,
\v 20 и като винаги благодарите за всичко на Бога и Отца в името на нашия Господ Исус Христос,
\v 21 като се подчинявате един на друг в страх от Христа.
\v 22 Жени, [подчинявайте се] на своите мъже, като [длъжност] към Господа;
\v 23 защото мъжът е глава на жената, както и Христос е глава на църквата (като само Той [е] спасител на тялото).
\v 24 Но както църквата се подчинява на Христа, така и жените [нека се подчиняват] във всичко на своите мъже.
\v 25 Мъже, любете жените си както и Христос възлюби църквата и предаде Себе Си за нея,
\v 26 за да я освети, като я е очистил с водно умиване чрез словото,
\v 27 за да я представи на Себе Си църква славна, без петно, или бръчка, или друго такова нещо, но да бъде света и непорочна.
\v 28 Така са длъжни и мъжете да любят жените си, както своите тела. Който люби жена си, себе си люби.
\v 29 Защото никой никога не е намразил своето тяло, но го храни и се грижи за него, както и Христос за църквата;
\v 30 понеже сме части на Неговото тяло [от Неговата плът и от Неговите кости].
\v 31 "Затова ще остави човек баща си и майка си, и ще се привърже към жена си, и двамата ще станат една плът".
\v 32 Тая тайна е голяма; но аз говоря [това] за Христа и за църквата.
\v 33 Но и вие, всеки до един, да люби своята жена, както себе си; а жената да се бои от мъжа си.

\c 6
\p
\v 1 Деца, покорявайте се на родителите си в Господа;
\v 2 "Почитай баща си и майка си", (което е първата заповед с обещание),
\v 3 "за да ти бъде добре и да живееш много години на земята".
\v 4 И вие, бащи, не дразнете децата си, но възпитавайте ги в учение и наставление Господно.
\v 5 Слуги, покорявайте се на господарите си по плът със страх и трепет, в простотата на сърцето си, като към Христа.
\v 6 Не работете [само] пред очи като човекоугодници, но като Христови слуги изпълнявайте от душа Божията воля;
\v 7 и слугувайте с добра воля като на Господа, а не на човеци;
\v 8 понеже знаете, че всеки слуга или свободен, ще получи от Господа същото добро каквото върши.
\v 9 И вие, господари, струвайте същото на тях, като се въздържате от заплашването; понеже знаете, че и на тях и на вас има Господар на небесата, у когото няма лицеприятие.
\v 10 Най-после, заяквайте в Господа и в силата на Неговото могъщество.
\v 11 Облечете се в Божието всеоръжие, за да можете да устоите срещу хитростите на дявола.
\v 12 Защото нашата борба не е срещу кръв и плът, но срещу началствата, срещу властите, срещу духовните [сили] на нечестието в небесните [места].
\v 13 Затова вземете Божието всеоръжие, за да можете да противостоите в злия ден, и, като надвиете на всичко, да устоите.
\v 14 Стойте, прочее, препасани с истина през кръста си и облечени в правдата за бронен нагръдник,
\v 15 и с нозете си обути с готовност чрез благовестието на мира.
\v 16 А освен всичко това, вземете вярата за щит, с който ще можете да угасите всичките огнени стрели на нечестивия;
\v 17 вземете тоже за шлем спасението и меча на Духа, който е Божието слово;
\v 18 молещи се в Духа на всяко време с всякаква молитва и молба, бидейки бодри в това с неуморно постоянство и моление за всичките светии,
\v 19 и за мене, да ми се даде израз да отворя устата си, за да оповестя дръзновено тайната на благовестието,
\v 20 за което съм посланик в окови, да говоря за него с дръзновение, както прилича да говоря.
\v 21 Но, за да знаете и вие за моите работи, и как съм, всичко ще ви каже Тихик, любезният брат и верен в Господа служител;
\v 22 когото пратих до вас нарочно за това, да узнаете нашето състояние, и той да утеши сърцата ви.
\v 23 Мир на братята, и любов с вяра, от Бога Отца и Господа Исуса Христа.
\v 24 Благодат да бъде с всички, които искрено любят нашия Господ Исус Христос. [Амин]
