\id SNG
\ide UTF-8
\sts 1
\h Песен на песните


\c 1
\p
\v 1 Соломоновата песен на песните.
\v 2 Нека ме целуне с целувките на устата си, Защото любовта ти е по-желателна от виното.
\v 3 Твоите масла са благоуханни; Името ти е [ароматно като] излеяно масло; Затова те обичат девиците.
\v 4 Привлечи ме; ние ще тичаме след тебе. Царят ме въведе във вътрешните си стаи; Ще се радваме и ще [се] {В изданието от 1940 г. "се" липсва.} веселим за тебе, Ще спомняме твоята любов повече от виното; С право те обичат!
\v 5 Черна съм, но хубава, ерусалимски дъщери, Като кидарските шатри, като Соломоновите завеси.
\v 6 Не ме гледайте, че съм почерняла, Понеже слънцето ме е припърлило. Синовете на майка ми, като се разгневиха на мене, Поставиха ме пазачка на лозята; Но своето лозе не опазих.
\v 7 Кажи ми ти, кого люби душата ми, Где пасеш [стадото си], где [го] успокояваш на пладне; Че защо да съм като една, която се скита Край стадата на твоите другари?
\v 8 Ако ти не знаеш, хубавице между жените, Излез по дирите на стадата И паси яретата си при шатрите на овчарите.
\v 9 Уподобих те, любезна моя, На конете от Фараоновите колесници.
\v 10 Красиви са твоите бузи с плетенки, И шията ти с огърлици.
\v 11 Ще ти направим златни плетеници Със сребърни копчета.
\v 12 Докато царят [седи] на трапезата си, Нардът ми издава благоуханието си.
\v 13 Възлюбеният ми е за мене [като] китка от смирна, Която лежи между гърдите ми.
\v 14 Възлюбленият ми е за мене [като] кипрова китка В лозята на Енгади.
\v 15 Ето, хубава си, любезна моя, ето, хубава си; Очите ти [са като] на гълъбите.
\v 16 Ето, хубав си, любезни ми, да! приятен си; И постелката ни е зеленината.
\v 17 Гредите на къщите ни са кедрови, Дъските ни са кипарисови.

\c 2
\p
\v 1 Аз съм роза Саронова И долински крем.
\v 2 Както е кремът между тръните; Така е любезната ми между дъщерите.
\v 3 Както ябълката между дърветата на сада, Така е възлюбеният ми между синовете; Пожелах сянката му и седнах под нея, И плодът му бе сладък в устата ми.
\v 4 Доведе ме в дома на пированието, И знамето му над мене бе любов.
\v 5 Подкрепете ме с млинчета, разхладете ме с ябълки Защото съм ранена от любов.
\v 6 Левицата му е под главата ми, И десницата му ме прегръща.
\v 7 Заклевам ви, ерусалимски дъщери В сърните и в полските елени. Да не възбудите и да не събудите любовта [ми] преди да пожелае.
\v 8 Гласът на възлюбления ми! ето, иде той, Скача по горите, играе по хълмовете.
\v 9 Възлюбеният ми прилича на сърна или на млад елен; Ето стои, зад стената ни, Гледа в прозорците, Надзърта през решетките.
\v 10 Проговаря възлюбленият ми и казва ми: Стани, любезна моя, прекрасна моя, и дойди;
\v 11 Защото, ето, зимата се измина, И дъждът престана и отиде си;
\v 12 Цветята се явяват по земята, Времето на [птичето] пеене {Или: На резитбата.} пристигна, И гласът на гургулицата се чува в нашата земя;
\v 13 По смоковницата зреят първите й смокини, И лозята цъфтят и издават благоухание. Стани, любезна моя; прекрасна моя, та дойди.
\v 14 О гълъбице моя, в пукнатините на скалата, В скришните места на стръмнините, Нека видя лицето ти, нека чуя гласа ти; Защото гласът ти е сладък, и лицето ти прекрасно.
\v 15 Хванете ни лисиците, Малките лисици, които погубват лозята; Защото лозята ни цъфтят.
\v 16 Възлюбленият ми е мой, и аз негова; Пасе [стадото си] между кремовете.
\v 17 Догде повее дневният хладен ветрец и побягнат сенките, Върни се, вълюблени ми, и бъди като сърне Или млад елен по назъбените планини.

\c 3
\p
\v 1 През нощта на леглото си потърсих онзи, когото обича душата ми; Потърсих го, но не го намерих.
\v 2 [Рекох]: Ще стана сега и ще обиколя града По улиците и по площадите, Ще търся онзи, когото обича душата ми Потърсих го, но не го намерих.
\v 3 Намериха ме стражарите, които обхождат града; [Попитах ги]: Видяхте ли онзи, когото обича душата ми?
\v 4 А малко като ги отминах Намерих онзи, когото обича душата ми; Хванах го, и не го пуснах Догде го не въведох в къщата на майка си, И във вътрешната стая на оная, която ме е родила.
\v 5 Заклевам ви, ерусалимски дъщери, В сърните и в полските елени, Да не възбудите и да не събудите любовта [ми] преди да пожелае.
\v 6 Коя е тая която възлиза от пустинята като стълбове дим, Накадена със смирна и ливан, с всякакви [благоуханни] прахове от търговеца?
\v 7 Ето, носилката е на Соломона; Около нея са шестдесет яки мъже от Израилевите силни
\v 8 Те всички държат меч и са обучени на война; Всеки държи меча си на бедрото си поради нощни страхове.
\v 9 Цар Соломон си направи носилка От ливанско дърво:
\v 10 Стълбчетата й направи от сребро, Легалището й от злато, постелката й от морав [плат; ]Средата й бе бродирана чрез любовта на ерусалимските дъщери.
\v 11 Излезте, сионови дъщери, та вижте цар Соломона С венеца, с който го венча майка му в деня на женитбата му, И в деня, когато сърцето му се веселеше.

\c 4
\p
\v 1 Ето, хубава си, любезна моя; ето хубава си; Очите ти под булото са [като] гълъбови; Косите ти са като стадо кози Налягали по Галаадската планина;
\v 2 Зъбите ти са като стадо [ново]-стрижени овце[ ]Възлизащи от къпането; Те са всички като близнета {Или: Чифтове.}, И не липсва ни един между тях;
\v 3 Устните ти са като червена прежда, И устата ти прекрасни; Челото ти под булото е Като част от нар;
\v 4 Шията ти е като Давидова кула Съградена за оръжейница, Гдето висят хиляда щитчета. - Всички щитове на силни мъже;
\v 5 Двете ти гърди са като две сърнета близнета, Които пасат между кремовете.
\v 6 Догде повее дневният хладен ветрец и побягнат сенките Аз ще отида в планините на смирната и в хълма на ливана.
\v 7 Ти си все красива, любезна моя; И недостатък няма в тебе.
\v 8 Дойди с мене от Ливан, невесто, С мене от Ливан; Погледни от върха на Амана, От върха на Санир и на Ермон, От леговищата на лъвовете, от планините на рисовете.
\v 9 Пленила си сърцето ми, сестро моя, невесто, Пленила си сърцето ми с един [поглед] от очите си, С една огърлица на шията си.
\v 10 Колко е хубава твоята любов, сестро моя, невесто! Колко по-добра е от виното твоята любов, И благоуханието на твоите масла от всякакъв вид аромати!
\v 11 От устните ти, невесто, капе мед [като] от пита; Мед и мляко има под езика ти; И благоуханието на дрехите ти е като миризмата на Ливан.
\v 12 Градина затворена е сестра ми, невестата, Извор затворен, източник запечатан.
\v 13 Твоите издънки са рай от нарове С отборни плодове, кипър с нард,
\v 14 Нард и шафран, тръстика и канела, С всичките дървета [доставящи благоухания като] ливан, Смирна и алой, с всичките най-изрядни аромати.
\v 15 Градински извор си ти, Кладенец с текуща вода, и поточета от Ливан.
\v 16 Събуди се, северни ветре, и дойди южни, Повей в градината ми, за да потекат ароматите й. Нека дойде възлюбеният ми в градината си И яде изрядните си плодове.

\c 5
\p
\v 1 Дойдох в градината си, сестро моя, невесто; Обрах смирната си и ароматите си; Ядох медената си пита с меда си; Пих виното си с млякото си. Яжте, приятели; Пийте, да! изобилно пийте, възлюбени.
\v 2 Аз спях, но сърцето ми беше будно; [И ето] гласът на възлюбения ми; той хлопна [и казва: ]Отвори ми, сестро моя, любезна моя! Гълъбице моя, съвършена моя; Защото главата ми се напълни с роса, Косите ми с нощни капки.
\v 3 [Но аз си рекох]: Съблякох дрехата си, - как да я облека? Умих нозете си, - как да ги окалям?
\v 4 Възлюбеният ми провря ръката си през дупката[ на вратата]; И сърцето ми се смути за него.
\v 5 Аз станах да отворя на възлюбения си; И от ръцете ми капеше смирна, И от пръстите ми плавка смирна, Върху дръжките на ключалката.
\v 6 Отворих на възлюбения си; Но възлюбеният ми беше се оттеглил, отишъл бе. [Извиках]: Душата ми ослабваше когато ми говореше! Потърсих го, но не го намерих; Повиках го, но не ми отговори.
\v 7 Намериха ме стражарите, които обхождат града, Биха ме, раниха ме; Пазачите на стените ми отнеха мантията.
\v 8 Заклевам ви, ерусалимски дъщери, ако намерите възлюбения ми, - то що? Кажете му, че съм ранена от любов.
\v 9 В що различава твоят възлюбен от [друг] възлюбен, О ти прекрасна между жените? В що различава твоят възлюбен от [друг] възлюбен Та ни заклеваш ти така?
\v 10 Възлюбеният ми е бял и румен, Личи и между десет хиляди.
\v 11 Главата му е [като] най-чисто злато; Косите му са къдрави, черни като гарван;
\v 12 Очите му, умити в мляко, [и като] прилично вложени [скъпоценни камъни, ]Са подобни на [очите на] гълъби при водните потоци;
\v 13 Бузите му са като лехи с аромати, [Като] бряг с благоуханни растения; Устните му са [като] кремове, от които капе плавка смирна;
\v 14 Ръцете му са [като] златни цилиндри покрити с хрисолит; Тялото му е [като] изделие от слонова кост украсено със сапфири;
\v 15 Краката му са [като] мраморни стълбове Закрепени на подложки от чисто злато; Изгледът му е като Ливан, изящен като кедрове;
\v 16 Устата му са много сладки; и той цял е прелестен. Такъв е възлюбеният ми, и такъв е приятелят ми, О ерусалимски дъщери.

\c 6
\p
\v 1 Где е отишъл твоят възлюбен, О ти прекрасна между жените? Где е свърнал твоят възлюбен, - Та да го търсим и ние с тебе?
\v 2 Моят възлюбен слезе в градината си, в лехите с ароматите, За да пасе в градините и да бере крем.
\v 3 Аз съм на възлюбения си, и възлюбеният ми е мой; Той пасе [стадото си] между кремовете.
\v 4 Хубава си, любезна моя, като Терса, Красива като Ерусалим, Страшна като [войска] със знамена.
\v 5 Отвърни очите си от мене, Защото те ме обладаха. Косите ти са като стадо кози Налягали по Галаад;
\v 6 Зъбите ти са като стадо овце възлизащи от къпането; Те са всички като близнета {Или: Чифтове.}, и не липсва ни един между тях,
\v 7 Челото ти под булото е Като част от нар.
\v 8 Има шестдесет царици, и осемдесет наложници, И безброй девойки;
\v 9 [Но] една е гълъбицата ми, съвършената ми. Тя е безподобната на майка си, отборната на родителката си; Видяха я дъщерите, и рекоха: Блазе й! Да! цариците и наложниците, и те [я] похвалиха.
\v 10 Коя е тая, която поглежда като зората, Красива като луната, чиста като слънцето, Страшна като [войска] със знамена?
\v 11 Слязох в градината на орехите За да видя зелените растения в долината. Да видя дали е напъпило лозето, И да ли са цъфнали наровете.
\v 12 Без да усетя, ожидането ми ме постави [Между] колесниците на благородните ми люде.
\v 13 Върни се, върни се, о суламко; Върни се, върни се, за да те погледаме! Какво ще видите в суламката? Нещо като борба между две дружини!

\c 7
\p
\v 1 Колко са красиви нозете ти с чехлите, дъщерьо княжеска! Твоите закръглени бедра са подобни на огърлица, Изделие на художнически ръце;
\v 2 Пъпът ти е [като] обла чаша, от която не липсва подправено вино; Коремът ти е [като] житен копен ограден с кремове;
\v 3 Двете ти гърди са като две сърнета близнета;
\v 4 Шията ти е като стълб от слонова кост; Очите ти са [като] водоемите в Есевон към портата Бат-рабим; Носът ти е като ливанската кула, Която гледа към Дамаск;
\v 5 Главата ти върху тебе е като Кармил, И косите на главата ти като мораво; Царят е пленен в къдриците [им].
\v 6 Колко си хубава и колко приятна, О възлюбена, в очарованията [си!]
\v 7 Това твое тяло прилича на палма. И гърдите ти на гроздове.
\v 8 Рекох: Ще се възкача на палмата, ще хвана клончетата й; И, ето, гърдите ти ще бъдат като клончетата на лоза, И благовонието на дъха {Еврейски: Носа.} ти като ябълки,
\v 9 И устата {Еврейски: Небцето.} ти като най-хубаво вино, - Което се поглъща гладко за възлюбения ми, Като се хлъзга през устните на спящите.
\v 10 Аз съм на възлюбения си; И неговото желание е към мене.
\v 11 Дойди, възлюбени мой, нека излезем на полето, Да пренощуваме по селата,
\v 12 Да осъмнем в лозята, да видим напъпила ли е лозата, Появил ли се е крехкият грозд и цъфнали ли са наровете; Там ще ти дам любовта си.
\v 13 Мандрагоровите ябълки издават благоухание; И върху вратата ни има Всякакви изрядни плодове, нови и стари, Които съм запазила за тебе, възлюбени мой.

\c 8
\p
\v 1 Дано ми беше ти като брат, Който е сукал от гърдите на майка ми! Когато те намерех вън щях да те целуна, Да! и никой не щеше да ме презре.
\v 2 Взела бих те и завела В къщата на майка си, за да ме научиш; Напоила бих те с подправено вино И със сок от наровете си.
\v 3 Левицата му би била под главата ми, И десницата му би ме прегърнала.
\v 4 Заклевам ви, ерусалимски дъщери, Да не възбудите нито да събудите любовта [ми], Преди да пожелае.
\v 5 Коя е тая, която идва от пустинята Опираща се на възлюбения си? Аз те събудих под ябълката; Там те роди майка ти, Там [те] роди родителката ти.
\v 6 Положи ме като печат на сърцето си, Като печат на мишцата си; Защото любовта е силна като смъртта. Ревността е остра като преизподнята, Чието святкане е святкане огнено, пламък най-буен.
\v 7 Много води не могат угаси любовта, Нито реките могат я потопи; Ако би дал някой целия имот на дома си за любовта, Съвсем биха го презряли.
\v 8 Ние имаме малка сестра, и тя няма гърди. Що да направим за сестра си в деня, когато стане дума за нея?
\v 9 Ако бъде стена ще съградим на нея сребърни укрепления; И ако бъде врата, ще я обградим с кедрови дъски.
\v 10 Аз съм стена, и гърдите ми са като стълбовете [й]; Тогава бях пред очите му като една, която е намерила благоволение {Еврейски: Мир.}.
\v 11 Соломон имаше лоза във Ваалхамон; Даде лозето на наематели; За плода му всеки трябваше да донесе хиляда сребърника.
\v 12 Моето лозе, собствеността ми, е под моята власт {Еврейски: Е пред мене.}; Хилядата [нека са] на тебе Соломоне, И двеста на ония, които пазят плода му.
\v 13 О ти, която седиш в градините, Другарите внимават на гласа ти; Дай ми [и аз] да го чуя.
\v 14 Бързай, възлюбени мой, И бъди като сърне или еленче Върху планините на ароматите.
