\id ACT
\ide UTF-8
\rem S'gaw Karen Francis Mason Version 1853
\rem 2019-01-24 [DH] Converted from OSIS to USFM
\rem 2019-01-24 [DH] Fixed text, references and OSIS markup in several places. See revisionDesc.
\rem 2011-12-08 [DH] Merged separate OSIS files into a single file, with minor changes to suit osis2mod
\rem 2010-02-03 [KS] Reconverted to OSIS after fixing a cut and paste error in his ant script that duplicated the output XML 
\rem 2008-02-01 [KS] Source text converted into OSIS using Perl script text2osis.pl 
\rem 2008-??-?? [KS] Source text was typed in SawMu and converted to Unicode using SIL TecKIT.
\mt ပှၤတၢ်မၢဖိအမၤတၢ်.
\toc1 ပှၤတၢ်မၢဖိအမၤတၢ်.
\toc2 ပှၤတၢ်မၢဖိအမၤတၢ်.
\c 1
\cl ၁
\p
\v 1 စီၤသီးဖံၤလူးဧၢ, ကယဲၢ်တၢ်လၢယ့ၣ်ရှူးမၤဒီးသိၣ်က့ၤ သီက့ၤလၢအခီၣ်ထံးတုၤလီၤလၢ မုၢ်တနံၤလၢအမၤလိာ် ပှၤတၢ်မၢဖိလၢအဃုထၢဝဲတဖၣ်, လၢသးစီဆှံ, ဒီးဘၣ် တၢ်စိာ်ထီၣ်အီၤန့ၣ်,―
\v 2-3 ယကွဲးပာ်လံာ်တဘ့ၣ်လံ.― ဒီး အဝဲဒၣ်ဒုးနဲၣ်အသးလၢအီၤ လၢအမူဒံးလၢအဒိးတၢ်အ လီၢ်ခံ, လၢတၢ်အုၣ်အသးအါမံၤလၢပသးဒ့ဒီတသ့ဘၣ်, ဒီးအိၣ်ဖျါထီၣ်လၢအီၤအနံၤလွံၢ်ဆံညါ, ဒီးကတိၤတၢ် ဘၣ်ဃးဒီးယွၤအဘီအမုၢ်လီၤ.
\p
\v 4 ဒီးအဝဲသ့ၣ် အိၣ်ဖှိၣ်ရိဖှိၣ်ဒီးအီၤ, ဒီးအဝဲဒၣ်မၤလိာ် အီၤဒ်သိးအသုတဟးထီၣ်လၢယရူၤၡလ့ၣ်တဂ့ၤ. မ့မ့ၢ် လၢအကဆူလၢ်ဟူပၢ်အတၢ်စံးပာ်, လၢသုနၢ်ဟူတ့ၢ် လၢယၤလီၤ.
\v 5 အဂ့ၢ်ဒ်အံၤ, စီၤယိၤဟၣ်ဘျၢ*တၢ်လၢ ထံကျါ, မ့မ့ၢ်ဆူညါတအါနံၤအါသီဘၣ်ဒီး, သုကဒိး ဘျၢသုသးလၢသးစီဆှံအပူၤလီၤ.
\p
\v 6 မၤသးဒ်န့ၣ်ဒီး အဝဲသ့ၣ်အိၣ်ဖှိၣ်ရိဖှိၣ်ဝံၤဒီး, သံကွၢ် အီၤဒီးစံးဝဲဒၣ်, ကစၢ်ဧၢ, မ့ၢ်နကဟ့ၣ်လီၤက့ၤဘီမုၢ်လၢ အံၣ်စရ့လး ခဲကနံၣ်အံၤဧါ.
\v 7 ဒီးစံးဘၣ်အီၤ, အမုၢ်အ လါ, အဆၢအကတီၢ်, လၢပၢ်ပာ်လီၤလၢအစိအကမီၤ ဒၣ်ဝဲအပူၤန့ၣ်, တၢ်တဒုးသ့ၣ်ညါဘၣ်သုဘၣ်.
\v 8 ဘၣ် ဆၣ်ဒီး ဖဲသးစီဆှံဟဲလီၤလၢသုလိၤဝံၤဒီး, သုကဒိးန့ၢ် တၢ်အစိအကမီၤ, ဒီးသုကကဲထီၣ်ယပှၤအုၣ်အသးတ ဖၣ်လၢယရူၤၡလ့ၣ်, ဒီးကီၢ်ယူဒၤဒီကီၢ်ညါ, ဒီးၡၤမရံ, ဒီးပၢၢ်လၢဟီၣ်ခိၣ်အကတၢၢ်လီၤ.
\p
\v 9 ဒီးစံးတၢ်န့ၣ်တဖၣ်ဝံၤဒီး, အဝဲသ့ၣ်ကွၢ်အီၤ အဖၢမုၢ် ဒီး, တၢ်ဟံးထီၣ်န့ၢ်အီၤ, ဒီးတၢ်အၢၣ်ဒိးန့ၢ်အီၤလၢအဝဲ သ့ၣ်အမဲာ်ညါလီၤ.
\v 10 ဒီးအဝဲသ့ၣ်ကွၢ်ထံကွၢ်ဆးဆူမူခိၣ် ဖဲအက့ၤထီၣ်အဖၢမုၢ်ဒီး, ကွၢ်ကွၢ်, ပှၤခံဂၤကူသိးတၢ်ဝါ, အိၣ်ထီၣ်လၢအဝဲသ့ၣ်အဃၢၤ,
\v 11 ဒီးစံးဝဲဒၣ်, ပှၤကၤလံၤ လါဖိသ့ၣ်ဧၢ, သုအိၣ်ဆၢထၢၣ်ကွၢ်ထီၣ်ဆူမူခိၣ် မ့ၢ်အ ဘၣ်မနုၤလဲၣ်. ယ့ၣ်ရှူးအကစၢ်ဒၣ်ဝဲလၢတၢ်စိာ်ထီၣ်ကွံာ် အီၤလၢသုအိၣ်ဆူမူခိၣ်န့ၣ်, ကဟဲလီၤက့ၤဒ်သုထံၣ်အ က့ၤထီၣ်ဆူမူခိၣ်အသိးန့ၣ်လီၤ.
\p
\v 12 တုၤနုၤတစုပှၤတဖၣ်န့ၣ် က့ၤက့ၤဆူယရူၤၡလ့ၣ် လၢ ကစၢၢ်ကိးဝဲအမံၤလၢသ့ၣ်စၤယံး အအိၣ်လၢအယံၤဒီး ယရူၤၡလ့ၣ်အိၣ်ဘှံးအနံၤတနံၤလဲၤကျဲလီၤ.
\v 13 ဒီးတုၤအ ဟဲနုာ်ဒီး, လဲၤထီၣ်ဆူဒၢးအိၣ်လၢအထီၣ်ထီတတီၤလီၤ. ဒီးဖဲန့ၣ်အိၣ်ဝဲဆိးဝဲမ့ၢ်စီၤပ့းတရူးဒီးစီၤယိၤဟၣ်, စီၤယၤ ကိာ်ဒီးစီၤအၣ်ဒရ့း, စီၤဖံလံးပူးဒီးစီၤသိၤမါ, စီၤဘၢ်သ လီးမဲဒီးစီၤမးသဲ, စီၤအၤလဖဲအဖိခွါစီၤယၤကိာ်ဒီးစီၤၡံ မိၣ်စ့ၤလိာ်, ဒီးစီၤယၤကိာ်အဒီပုၢ်ဝဲၢ်စီၤယူဒၤလီၤ.
\v 14 အဝဲ သ့ၣ်ခဲလၢာ်အိၣ်ဒီးပိာ်မုၣ်သ့ၣ်, ဒီးယ့ၣ်ရှူးအမိၢ်နီၢ်မၤရံ, ဒီးအဒီပုၢ်ဝဲၢ်သ့ၣ်တဖၣ်န့ၣ်, ဘါထုကဖၣ်တၢ်တဘိယူၢ် ဃီလၢအသးတဖျၢၣ်ဃီလီၤ.
\p
\v 15 ဒီးတၢ်လၢမုၢ်နံၤတဖၣ်န့ၣ်, စီၤပ့းတရူး ဂဲၤဆၢထၢၣ် လၢဒီပုၢ်ဝဲၢ်တဖၣ်အကျါ, (ပှၤအမံၤအိၣ်တကယၤခံဆံ ဃၣ်ဃၣ်), ဒီးစံးဝဲဒၣ်,
\v 16 ပှၤပုၢ်သ့ၣ်ဝဲၢ်သ့ၣ်ဧၢ, တၢ်ကွဲး အသး, လၢသးစီဆှံစံးပာ်လၢစီၤဒၤဝံးအထးခိၣ်, လၢစီၤ ယူဒၤ, လၢအဆှၢပှၤလၢအဟံးဃာ်ယ့ၣ်ရှူးအဂ့ၢ်န့ၣ်, တ လၢထီၣ်ပှဲၤထီၣ်ဘၣ်ဒီး, အိၣ်တသ့ဘၣ်.
\v 17 အဂ့ၢ်ဒ်အံၤ, အဝဲဒၣ်န့ၣ်, တၢ်ဂံၢ်အီၤလၢပကျါ, ဒီးန့ၢ်ဘၣ်အလီၢ်လၢ တၢ်မၤအံၤအပူၤလီၤ.
\v 18 အဝဲဒၣ်န့ၣ်ပှ့ၤဟီၣ်ခိၣ်အကဝီၤ လၢအဘူးအၢအလဲသီ, ဒီးလီၤတဲာ်ဆှိခိၣ်, ဒီးအဖးဖီပိၢ် ဖး, ဒီးအပှံာ်လီၤလဲာ်ခဲလၢာ်လီၤ.
\v 19 ဒီးပှၤအိၣ်ဝဲဆိးဝဲလၢ ယရူၤၡလ့ၣ်သ့ၣ်ညါဝဲခဲလၢာ်သတးဒီး, ယုၢ်ဟီၣ်ခိၣ်တ ကဝီၤန့ၣ်အမံၤလၢအကလုၢ်ဒၣ်ဝဲလၢအၤက့းလဒၤမါ, ဒ် ပစံးတၢ်အသိး, တၢ်သွံၣ်အဟီၣ်ခိၣ်ကဝီၤလီၤ.
\v 20 အဂ့ၢ် ဒ်အံၤ, တၢ်အိၣ်ကွဲးအသးလၢလံာ်စံးထီၣ်ပတြၢၤ, မ်အအိၣ်အဆိးအလီၢ်, အိၣ်သယုၢ်တက့ၢ်. မ်ပှၤသုတအိၣ်တဆိးလၢအပူၤတဂ့ၤ.\x + \xt စံး. ၁၀၉း၈|Ps.109.8\xt*.\x*ဒီး, မ်ပှၤဂၤထီၣ်ဘး အကွၢ်တၢ်အလီၢ်တက့ၢ်.\x + \xt စံး. ၁၀၉း၈|Ps.109.8\xt*.\x*
\p
\v 21-22 မၤသးဒ်န့ၣ်ဒီး လၢကစၢ်ယ့ၣ်ရှူး နုာ်ဘၣ်ဟးထီၣ် လၢပကျါလၢစီၤယိၤဟၣ်ဘျၢ*တၢ်, တုၤလီၤအနံၤအသီ လၢအဘၣ်တၢ်စိာ်ထီၣ်ကွံာ်လၢပအိၣ်န့ၣ်, ပှၤလဲၤတၢ် လၢပကျါကိးအကတီၢ်ဒဲးတဖၣ်, ဘၣ်ကဲထီၣ်ပှၤအုၣ်အ သးဒီးပဝဲဒၣ်, လၢအဂဲၤဆၢထၢၣ်က့ၤအဂ့ၢ်, တဂၤလီၤ.
\p
\v 23 ဒီးအဝဲသ့ၣ်ပာ်လီၤပှၤခံဂၤ, စီၤယိၤသးကိးဝဲလၢ စီၤ ဘၢ်စဘါ, ဒီးကိးက့ၤဝဲအမံၤသီလၢစီၤယူစတူး, ဒီးစီၤ မးသံ,
\v 24 ဒီးဘါထုကဖၣ်တၢ်ဒီးစံးဝဲဒၣ်, ကစၢ်လၢအသ့ၣ် ညါပှၤခဲလၢာ်အသူၣ်အသးဧၢ, ပှၤခံဂၤအံၤ, ဒုးနဲၣ်တ ဂၤလၢနဃုထၢနဲ,
\v 25 ဒ်သိးအကန့ၢ်ဘၣ်တၢ်မၤအလီၢ်, ဒီး တၢ်မၢဖိအလီၢ်အံၤ, လၢစီၤယူဒၤလီၤတဲာ်ကွံာ်ဝဲဒ်သိးအ ကက့ၤက့ၤဝဲဆူအလီၢ်ဒၣ်ဝဲတက့ၢ်.
\v 26 ဒီးဖးဝဲ, ဒီးဘၣ် စီၤမးသံ, ဒီးတၢ်ဂံၢ်ဃုာ်အီၤလၢ ပှၤတၢ်မၢဖိတဆံတဂၤ အကျါလီၤ.
\c 2
\cl ၂
\p
\v 1 ဒီးဖဲဘူၣ်ယဲၢ်ဆံအမုၢ်နံၤပှဲၤထီၣ်ဝဲဒီး, အဝဲသ့ၣ်ခဲလၢာ်, အိၣ်ဝဲအသးတဖျၢၣ်ဃီ, လၢအလီၢ်တပူၤဃီလီၤ.
\v 2 ဒီး တၢ်သီၣ်လီၤဝဲသတူၢ်ကလာ်လၢမူခိၣ်, ဒ်ကလံၤမုၢ်ဟဲ သီၣ်ဝဲအသိးန့ၣ်, ဒီးမၤပှဲၤထီၣ်ဟံၣ်လၢအဝဲသ့ၣ်ဆ့ၣ်နီၤ အိၣ်ဝဲလၢအပူၤ, ဒီဖျၢၣ်ညါလီၤ.
\v 3 ဒီးတၢ်အပျ့ၤတဖၣ် နီၤဖးလီၤအသးအိၣ်ဖျါထီၣ်လၢအီၤ, ဒ်မ့ၣ်အူလၣ်အသိး, ဒီးစီၢ်လီၤလၢပှၤတဖၣ်န့ၣ်အလိၤ စုာ်စုာ်လီၤ
\v 4 ဒီးပှၤခဲ လၢာ်လၢထီၣ်ပှဲၤထီၣ်ဒီးသးစီဆှံ, ဒီးကတိၤတၢ်လၢအ ပျ့ၤအဂၤတဖၣ်, ဒ်သးန့ၣ်ဒုးကတိၤအီၤအသိးလီၤ.
\p
\v 5 ဒီးပှၤယူဒၤဖိလၢအယူးယီၣ်ယွၤ ဟဲလၢပှၤကိးကလုာ် ဒဲး, အိၣ်လၢမူခိၣ်အဖီလာ်အကျါ, ဒီးအိၣ်ဝဲဆိးဝဲလၢ ယရူၤၡလ့ၣ်အပူၤလီၤ.
\v 6 ဒီးတုၤတၢ်အကလုၢ်အံၤ သီၣ် ထီၣ်ဒီး, ပှၤဂီၢ်မုၢ်န့ၣ်အိၣ်ဖှိၣ်ရိဖှိၣ်, ဒီးအသးကတုၤဝဲ ဝဲလီၤ. အဂ့ၢ်ဒ်အံၤ, နၢ်ဟူတဂၤလၢအကလုၢ်ဒၣ်ဝဲ, တဂၤ လၢအကလုၢ်ဒၣ်ဝဲ, အဝဲသ့ၣ်ကတိၤတၢ်န့ၣ်လီၤ.
\v 7 ဒီး ပှၤခဲလၢာ်ပာ်အသးကမၢကမၣ်, ဒီးတၢ်လီၤလးလၢအ မဲာ်, ဒီးကတိၤလိာ်အသးဒီးစံးဝဲဒၣ်, ပှၤလၢအကတိၤ တၢ်တဖၣ်အံၤ, မ့ၢ်ပှၤကၤလံၤလါဖိခဲလၢာ် တမ့ၢ်ဘၣ် ဧါ.
\v 8 ဒီးပနၢ်ဟူတၢ်လၢပအိၣ်ဖျဲၣ်အကလုၢ်, တဂၤလၢ အကလုၢ်ဒၣ်ဝဲ, တဂၤလၢအကလုၢ်ဒၣ်ဝဲဒ်လဲၣ်.
\v 9 ပှၤပၢ် သ့ၤဖိ, ဒီးပှၤမၤဒဲဖိ, ပှၤဧ့ၤလၣ်ဖိ, ဒီးပှၤအိၣ်ဝဲဆိးဝဲလၢမ့း စပတၤမံ, ဒီးကီၢ်ယူဒၤ, ဒီးကပၤဒကံ, ဒီးပီၣ်တူး, ဒီးအၤ စံ,
\v 10 ဖြူၤကံ, ဒီးပၣ်ဖူၤလံ, အဲၤကူပတူး, ဒီးလံၤဘူအကီၢ် အိၣ်ဘူးဒီးကူၤရ့ၤန့သ့ၣ်တဖၣ်, ဒီးပှၤတမှံၤလၢရိမ့ၤ, ပှၤ ယူဒၤဖိ, ဒီးပှၤနုာ်လၢပှၤယူဒၤဖိ အလုၢ်အလၢ်တဖၣ်,―
\p
\v 11 ပှၤကြ့တ့ၤဖိ, ဒီးပှၤဧ့ရ့းဖိ, ပဝဲဒၣ်အံၤ, ပနၢ်ဟူလၢအစံၣ် တဲၤတဲလီၤယွၤအတၢ်လီၤလိၢ်လီၤလး လၢပကလုၢ်ဒၣ်ပ ဝဲဒ်လဲၣ်.
\v 12 ဒီးပှၤခဲလၢာ်ပာ်အသးကမၢကမၣ်, ဒီးအသး ဒ့ဒီ, ဒီးစံးလိာ်အသးသကိးသကိး, တၢ်အံၤကမ့ၢ်တၢ် မနုၤလဲၣ်.
\v 13 မ့မ့ၢ်အဂၤတနီၤဒုၣ်ဒွဲၣ်တၢ်ဒီးစံးဝဲဒၣ်, မ့ၢ်အ အီလုၣ်ကိစပံးထံအဆၢလီၤ.
\p
\v 14 ဒီးစီၤပ့းတရူးဆၢထၢၣ်ဝဲ ဒီးပှၤတဆံတဂၤန့ၣ်, ဒီးထု ထီၣ်အကလုၢ်ဒီးကတိၤဖျါထီၣ်တၢ်လၢအီၤ, ပှၤယူဒၤဖိ, ဒီးပှၤအိၣ်ဝဲဆိးဝဲလၢ ယရူၤၡလ့ၣ်ခဲလၢာ်သ့ၣ်ဧၢ, သ့ၣ် ညါတၢ်အံၤ, ဒီးဒိးသုနၢ်လၢယကလုၢ်တက့ၢ်.
\v 15 အဂ့ၢ်ဒ် အံၤ, ပှၤတဖၣ်အံၤတအီမူၤဘၣ်အသး, ဒ်သုဆိကမိၣ် အသိးဘၣ်. အဂ့ၢ်ဒ်အံၤ, ခဲကနံၣ်အံၤမ့ၢ်မုၢ်ဟဲထီၣ်သၢနၣ် ရံၣ်လီၤ.
\v 16 မ့မ့ၢ်တၢ်အံၤမ့ၢ်ဝံစီၤယိၤအ့လးစံးပာ်တၢ်လီၤ.
\p
\v 17 ဒီးလၢမုၢ်နံၤအခံကတၢၢ်တဖၣ်န့ၣ်, ယွၤစံးဝဲဒၣ်, တၢ်ကမၤအသးလၢ ယကလူလီၤဂၢ်လီၤယသးလၢ ကယဲၢ်တၢ်ညၣ်ခဲလၢာ်အလိၤ, ဒီးသုဖိမုၣ်ဒီးသုဖိခွါတဖၣ်, ကကတိၤတၢ်လၢ ဝံအ ကျိာ်, ဒီးသုဖိၣ်သၣ်ခွါတဖၣ်ကထံၣ်တၢ်လၢညါခီ, ဒီးသုသးပှၢ်တဖၣ်ကမံမီၢ်တၢ်မံမီၢ်လီၤ.
\p
\v 18 ဒီးလၢမုၢ်နံၤတဖၣ်န့ၣ်, ယကလူလီၤဂၢ်လီၤ ယသး, လၢယကုၢ်ပိာ်မုၣ်ဒီးယကုၢ်ပိာ်ခွါအလိၤ, ဒီးကကတိၤတၢ်လၢဝံအကျိာ်လီၤ.
\p
\v 19 ဒီးယကဟ့ၣ်တၢ်လီၤလိၢ်လၢမူခိၣ်ထး, ဒီးတၢ်ပနီၣ်လီၤလးလၢဟီၣ်ခိၣ်လာ်, တၢ်သွံၣ်, ဒီးမ့ၣ်အူ, ဒီးတၢ်ခုၣ်အသဝံလီၤ.
\p
\v 20 တချုးကစၢ်အမုၢ်နံၤဖးဒိၣ်လီၤဆီတနံၤန့ၣ် တုၤဝဲဒီး, မုၢ်ကကဲထီၣ်တၢ်ခံး, ဒီးလါကကဲထီၣ်တၢ်သွံၣ်လီၤ.
\v 21 ဒီးတၢ်ကမၤအသးလၢဖဲဒၣ်ပှၤလၢ အကကိးထီၣ်ကစၢ်အမံၤတဂၤလၢ်လၢ်န့ၣ်, ကတုၤလၢတၢ်အုၣ်က့ၤခီၣ်က့ၤအီၤလီၤ.\x + \xt အ့. ၂း၂၈-၃၂|Joel.2.28-Joel.3.2\xt*.\x*
\p
\v 22 ပှၤအံၣ်စရ့လးဖိသ့ၣ်ဧၢ, တၢ်အကလုၢ်အကထါအံၤ, ဒိကနၣ်တက့ၢ်. ဒ်သုသ့ၣ်ညါသုဝဲအသိးန့ၣ်, ယွၤဒုး နဲၣ်ဖျါထီၣ်ပှၤနစၤရ့းဖိယ့ၣ်ရှူး လၢသုလၢတၢ်စိတၢ်က မီၤ, ဒီးတၢ်လီၤလိၢ်လီၤလး, ဒီးတၢ်ပနီၣ်လီၤလးသ့ၣ်တ ဖၣ်, လၢယွၤမၤဝဲလၢအဝဲဒၣ်အစုပူၤလၢသုကျါလီၤ.
\v 23 အ ဝဲဒၣ်တဂၤ ဘၣ်တၢ်ဟ့ၣ်လီၤကွံာ်, ဒ်ယွၤအတၢ်ကူၣ်တၢ် ပာ်ဒီးအတၢ်သ့ၣ်ညါပာ်အသိးန့ၣ်, ဒီးသုဟံးန့ၢ်အီၤ, ဒီး သုစဲထီၣ်အီၤလၢထူၣ်စုညါအလိၤ, ဒီးမၤသံအီၤလၢပှၤ အၢတဖၣ်အစုပူၤလီၤ.
\v 24 အဝဲဒၣ်န့ၣ်မ့ၢ်ယွၤပျၢ်ကွံာ်အီၤ လၢတၢ်သံအတၢ်ဖှီၣ်, ဒီးဒုးဂဲၤဆၢထၢၣ်က့ၤအီၤလီၤ. အ ဂ့ၢ်ဒ်အံၤ, အဝဲန့ၣ်ဟံးဃာ်အီၤတသ့ဘၣ်လီၤ.
\p
\v 25 အဂ့ၢ်ဒ်အံၤ, စီၤဒၤဝံးစံးလၢအဂ့ၢ်အကျိၤ, ယထံၣ်ဘၣ်ယွၤလၢယမဲာ်ညါတဘိယူၢ်ဃီလီၤ. အဂ့ၢ်ဒ်အံၤ, အိၣ်ဝဲလၢယစုထွဲ, ဒ်သိးယသုတဟူး တဝးတဂ့ၤလီၤ.
\p
\v 26 မ်ဒ်န့ၣ်ဒီးယသးသူၣ်ခုသးခု, ဒီးယပျ့ၤသူၣ်ပိၢ်သးဝး လီၤ. လၢန့ၣ်အမဲာ်ညါယဖံးယညၣ် ကအိၣ်ကဆိးဝဲလၢ တၢ်မုၢ်လၢ်အပူၤလီၤ.
\p
\v 27 အဂ့ၢ်ဒ်အံၤ, နတပာ်လီၤတဲာ်ဘၣ်ယသး လၢပျုၤပူၤ ဘၣ်. နတဒုးထံၣ်ဘၣ်နပှၤစီဆှံလၢ တၢ်အုၣ်တၢ်ကျၣ်ဘၣ်.
\p
\v 28 နဘိးဘၣ်သ့ၣ်ညါယၤလၢတၢ်မူအကျဲလီၤ. နကမၤလၢထီၣ်ပှဲၤထီၣ်ယၤ လၢတၢ်သးခုလၢနမဲာ် န့ၣ်လီၤ.\x + \xt စံး. ၁၆း၈|Ps.16.8\xt*.\x*
\p
\v 29 ပှၤဒီပုၢ်ဝဲၢ်သ့ၣ်ဧၢ, ဒုးကတိၤယၤခူတလ့ၢ် လၢပှၤတ ကလုာ်အပၢ်စီၤဒၤဝံးအဂ့ၢ်အကျိၤ, လၢအသံဝဲ, ဒီးဘၣ် တၢ်ခူၣ်လီၤကွံာ်ဝဲ, ဒီးအသွၣ်ခိၣ်န့ၣ်အိၣ်ဒီးပှၤ တုၤမုၢ်မ ဆါတနံၤအံၤတက့ၢ်.
\v 30 အဝဲဒၣ်န့ၣ်မ့ၢ်ဝံတဂၤ, ဒီးသ့ၣ်ညါ ဝဲလၢယွၤဆိၣ်တၢ်ဒီးအီၤ လၢအကဒုးဆ့ၣ်နီၤအယီၢ်ဒ့အ သၣ်လၢအလီၢ်ပစိာ်အဖီခိၣ်လီၤ.
\v 31 အဝဲဒၣ်ထံၣ်ပာ်ဝဲသ တးဒီး, ကတိၤတၢ်လၢခရံာ်အတၢ်ဂဲၤဆၢထၢၣ်က့ၤအ ဂ့ၢ်, လၢတၢ်တပာ်လီၤတဲာ်ဘၣ်အသးလၢပျုၤပူၤဘၣ်, ဒီး လၢအညၣ်တထံၣ်ဘၣ်တၢ်အုၣ်တၢ်ကျၣ်ဘၣ်လီၤ.
\p
\v 32 ယ့ၣ်ရှူးတဂၤအံၤ, လၢယွၤဒုးဂဲၤဆၢထၢၣ်က့ၤအီၤအ ဂ့ၢ်န့ၣ်, ပဝဲဒၣ်ခဲလၢာ်အံၤ, ပမ့ၢ်ပှၤအုၣ်အသးလီၤ.
\v 33 မၤ သးဒ်န့ၣ်ဒီး, အဝဲဒၣ်ဘၣ်တၢ်ပာ်ထီၣ်ထီအီၤလၢယွၤအ စုထွဲ, ဒီးဒိးန့ၢ်တၢ်စံးပာ်ဘၣ်ဃးဒီးသးစီဆှံ လၢပၢ်အ အိၣ်သတးဒီး, မ့ၢ်အလူလီၤတၢ်လၢသုထံၣ်, ဒီးသုနၢ်ဟူ သုဝဲခဲကနံၣ်အံၤလီၤ.
\p
\v 34 အဂ့ၢ်ဒ်အံၤ, စီၤဒၤဝံးတထီၣ်ဘးဆူမူခိၣ်ဘၣ်. မ့မ့ၢ် အကစၢ်ဒၣ်ဝဲစံးဝဲဒၣ်, ယွၤစံးဘၣ်ယကစၢ်, ဆ့ၣ်နီၤလၢယစုထွဲ,
\p
\v 35 တုၤယပာ်နဒုၣ်နဒါလၢ နခီၣ်ယီၢ်လီၤအလီၢ်တက့ၢ်.\x + \xt စံး. ၁၁၀း၁|Ps.110.1\xt*.\x*
\p
\v 36 မၤသးဒ်န့ၣ်ဒီးယ့ၣ်ရှူး လၢသုပျၤထီအီၤလၢထူၣ်စုညါ အလိၤန့ၣ်လၢယွၤပာ်အီၤလၢကစၢ်ဒီးခရံာ်န့ၣ်, မ်အံၣ်စ ရ့လးအပှၤဟံၣ်ဖိခဲလၢာ်သ့ၣ်ညါနီၢ်နီၢ်တက့ၢ်.
\p
\v 37 ဒီးအဝဲသ့ၣ်တဖၣ်န့ၣ်နၢ်ဟူတၢ်ဒီး, အသးဘၣ်ဆဲး, ဒီးစံးဘၣ်စီၤပ့းတရူး, ဒီးပှၤတၢ်မၢဖိအဂၤတဖၣ်န့ၣ်, ပှၤ ဒီပုၢ်ဝဲၢ်သ့ၣ်ဧၢ, ပကမၤဒ်လဲၣ်.
\v 38 ဒီးစီၤပ့းတရူးစံးဘၣ် အီၤ, သ့ၣ်နီၣ်ပီၢ်ယၢ်လီၤက့ၤသုသး, ဒီးဒိးဘျၢ*သုသး တဂၤဒီးတဂၤ, လၢယ့ၣ်ရှူးအမံၤ, လၢတၢ်ပျၢ်တၢ်ဒဲးဘး အဂ့ၢ်တက့ၢ်, ဒီးသုကဒိးန့ၢ်တၢ်ဟ့ၣ်သးစီဆှံလီၤ.
\v 39 အ ဂ့ၢ်ဒ်အံၤ, တၢ်စံးပာ်ဘၣ်ဃးဒီးသု, ဒီးသုဖိသုလံၤ, ဒီး ပှၤလၢအယံၤခဲလၢာ်, ဖဲဒၣ်ပှၤလၢယွၤပကစၢ်ကကိးက့ၤ အီၤတဖၣ်လီၤ.
\p
\v 40 ဒီးအုၣ်အသး, ဒီးသဆၣ်ထီၣ်ပှၤအခံ, လၢတၢ်ကတိၤ အဂုၤအဂၤအါထံၣ်ဒီးစံးဝဲဒၣ်, အုၣ်က့ၤခီၣ်က့ၤသုသး လၢပှၤအနၢ်က့ၣ်တစိၤအံၤအကျါတက့ၢ်.
\p
\v 41 မၤသးဒ်န့ၣ်ဒီးပှၤလၢအတူၢ်လိာ် အကလုၢ်တဖၣ်န့ၣ်, ဒိးဘျၢ*အသး, ဒီးတၢ်လၢမုၢ်တနံၤန့ၣ်, တၢ်ပာ်ဖှိၣ်ပှၤ သၢကထိဃၣ်ဃၣ်လီၤ.
\v 42 ဒီးအဝဲသ့ၣ်တဖၣ်န့ၣ်, အိၣ်ဝဲ တဘိယူၢ်ဃီလၢပှၤတၢ်မၢဖိအတၢ်သိၣ်တၢ်သီအပူၤ, ဒီး လၢတၢ်ရ့လိာ်, ဒီးတၢ်စိၢ်ဘျဲးကိၣ်, ဒီးတၢ်ဘါထုကဖၣ် အပူၤလီၤ.
\v 43 ဒီးတၢ်လီၤလိၢ်လီၤလး, ဒီးတၢ်ပနီၣ်လီၤလး မၤအသးအါမံၤလၢပှၤတၢ်မၢဖိတဖၣ်အစုပူၤ, ဒီးတၢ်သူၣ် ပျံၤသးပျံၤလီၤဘၣ်လၢပှၤအသးကိးအဂၤဒဲးလီၤ.
\v 44 ဒီးပှၤ လၢအစူၢ်က့ၤနာ်က့ၤခဲလၢာ်န့ၣ်, အိၣ်လၢအလီၢ် တပူၤ ဃီ, ဒီးပာ်ဃုာ်အတၢ်ခဲလၢာ်လီၤ.
\v 45 ဒီးဆါကွံာ်အတၢ်ဖိ တၢ်လံၤ, ဒီးအစုလီၢ်အခီၣ်ခိၣ်, ဒီးနီၤဟ့ၣ်ပှၤခဲလၢာ်, ဖဲ အန့ၢ်တၢ်အလီၢ်အိၣ်ဝဲအသိးန့ၣ်လီၤ.
\v 46 ဒီးအိၣ်ဒၣ်တၢ် လၢအသးတဖျၢၣ်ဃီ လၢတၢ်လုၢ်အဟံၣ်ပူၤသ့သ့တနံၤ, ဒီးစိၢ်ဘျဲးကိၣ်လၢတဟံၣ်ဘၣ်တဟံၣ်အပူၤ, ဒီးဒိးန့ၢ်တၢ် အီၣ်တၢ်အီလၢအသူၣ်ခုအသးခု, ဒီးအသူၣ်လိၤအသး လိၤလီၤ.
\v 47 သးဝံၣ်ယွၤ, ဒီးဘၣ်ဘျုးလၢပှၤဂီၢ်မုၢ်ခဲလၢာ် လီၤ. ဒီးပှၤတုၤလၢတၢ်အုၣ်က့ၤခီၣ်က့ၤအီၤတဖၣ်န့ၣ်ယွၤ ပာ်ဖှိၣ်က့ၤဝဲလၢတၢ်အိၣ်ဖှိၣ်အပူၤသ့သ့တနံၤလီၤ.
\c 3
\cl ၃
\p
\v 1 အန့ၣ်တစု, စီၤပ့းတရူးဒီးစီၤယိၤဟၣ် လဲၤထီၣ်ဆူတၢ် လုၢ်အဟံၣ်ပူၤ, ဖဲတၢ်ဘါထုကဖၣ်အကတီၢ်, လၢခွံနၣ် ရံၣ်လီၤ.
\v 2 ဒီးပှၤလၢအခီၣ်ဟးဂီၤ လၢအမိၢ်အဟၢဖၢပူၤ လံၤလံၤတဂၤန့ၣ်, ဒ်သိးအကဃ့တၢ်ဟ့ၣ်သးကညီၤလၢ ပှၤဟဲနုာ်ဆူတၢ်လုၢ်အဟံၣ်ပူၤဒီး, ပှၤဟဲစိာ်ပာ်လီၤအီၤ လၢပဲတရီကိးဝဲလၢအဃံအလၤအခီၣ်ထံး, ကိးမုၢ်နံၤဒဲး လီၤ.
\v 3 အဝဲဒၣ်ထံၣ်စီၤပ့းတရူးဒီးစီၤယိၤဟၣ်ဖဲအကလဲၤ နုာ်တ့ၢ်ဆူ တၢ်လုၢ်အဟံၣ်ပူၤ, ဒီးဃ့ဒိးန့ၢ်တၢ်ဟ့ၣ်သး ကညီၤလၢအီၤလီၤ.
\v 4 ဒီးစီၤပ့းတရူးစီၤယိၤဟၣ် ကွၢ်ထံ အီၤဒီးစံးဝဲဒၣ်, ကွၢ်ထီၣ်ပှၤတက့ၢ်.
\v 5 ဒီးအဝဲဒၣ်ဆိကမိၣ် လၢအကန့ၢ်ဘၣ် တၢ်တမံၤမံၤလၢအီၤဒီး, ဒိကနၣ်တၢ် လီၤ.
\v 6 ဒီးစီၤပ့းတရူးစံးဘၣ်အီၤ, ကျိၣ်ဧိၤစ့ဧိၤ, ဒီးထူဧိၤ လွဲဧိၤတအိၣ်ဘၣ်ဒီးယၤဘၣ်. မ့မ့ၢ်တၢ်လၢအအိၣ်ဒီးယၤ န့ၣ်, ယဟ့ၣ်နၤလီၤ. လၢပှၤနစၤရ့းဖိယ့ၣ်ရှူးခရံာ်အမံၤ န့ၣ်, ဂဲၤဆၢထၢၣ်ဒီးဟးတက့ၢ်.
\v 7 ဒီးဟံးဃာ်အစုထွဲ, ဒီးဝံၣ်ဆၢထၢၣ်အီၤလီၤ. ဒီးအခီၣ်လာ်, ဒီးအခီၣ်ဒ့အဂံၢ် အဘါဆူၣ်ထီၣ်က့ၤတကီၢ်ခါလီၤ.
\v 8 ဒီးစံၣ်ထီၣ်, ဒီးဆၢ ထၢၣ်, ဒီးဟးဝဲ, ဒီးလဲၤနုာ်ဒီးအီၤဆူတၢ်လုၢ်အဟံၣ်ပူၤ အဖၢမုၢ်ဒီး, ဟးဝဲ, ဒီးစံၣ်ထီၣ်, ဒီးသးဝံၣ်ထီၣ်ယွၤလီၤ.―
\p
\v 9 ဒီးပှၤဂီၢ်မုၢ်ခဲလၢာ် ထံၣ်အီၤလၢအဟးထီၣ်, ဒီးသးဝံၣ် ထီၣ်ယွၤလီၤ.
\v 10 ဒီးသ့ၣ်ညါထံအီၤ လၢအမ့ၢ်ပှၤလၢအ ဆ့ၣ်နီၤဃ့တၢ်ဟ့ၣ်သးကညီၤ လၢတၢ်လုၢ်အဟံၣ်အပဲ တရီအဃံအလၤအခီၣ်ထံးလီၤ. မ့ၢ်တၢ်မၤအသးအဃိ ဒီး, တၢ်လီၤလးလၢအမဲာ်ဒိၣ်မး, ဒီးပာ်အသးကမၢက မၣ်လီၤ.
\v 11 ဒီးအဝဲဒၣ် ဟံးဃာ်စီၤပ့းတရူး, ဒီးစီၤယိၤဟၣ်အဖၢမုၢ်ဒီး, ပှၤဂီၢ်မုၢ်ခဲလၢာ်ဟဲဃ့ၢ်ဖှိၣ်ဆူအအိၣ်, လၢတၢ်ဒုးခိၣ်ကိးဝဲလၢၡလိၤမိၤ, ဒီးကမၢကမၣ်ဝဲတကူၢ်သ့ၣ်လီၤ.―
\p
\v 12 ဒီးစီၤပ့းတရူးထံၣ်တၢ်ဒီး, ကတိၤဆၢတၢ်လၢ ပှၤဂီၢ်မုၢ် န့ၣ်, ပှၤအံၣ်စရ့လးဖိသ့ၣ်ဧၢ, လၢတၢ်အံၤအဂ့ၢ်န့ၣ်, သု ကမၢကမၣ်ဘၣ်မနုၤလဲၣ်. သုကွၢ်ထံကွၢ်ဆးပှၤ, ဒ်ပဒုး ဟးထီၣ်က့ၤအီၤလၢပစိပကမီၤ, ပတၢ်ယူးယီၣ်ယွၤဒၣ်ပ ဝဲအသိးဘၣ်မနုၤလဲၣ်.
\v 13 စီၤအၤဘြၤဟၣ်ဒီးစီၤအံၤစဲးဒီး စီၤယၤကိာ်အကစၢ်, ပပၢ်သ့ၣ်အကစၢ်, လီၣ်ဖျါထီၣ် အခ့အပှၤယ့ၣ်ရှူးအလၤအကပီၤလီၤ. အဝဲဒၣ်န့ၣ်သုဟ့ၣ်လီၤကွံာ်, ဒီးသမၢအီၤလၢစီၤပံၤလးအမဲာ်ညါ, ဖဲအစံၣ် ညီၣ်လၢအကပျၢ်အီၤလီၤ.
\v 14 ဒီးသုသမၢတၢ်စီတၢ်ဆှံဒီး တၢ်တီတၢ်လိၤတဂၤန့ၣ်, ဒီးသုဃ့လၢတၢ်ကဟ့ၣ်သုလၢ ပှၤမၤသံပှၤကညီတဂၤလီၤ.
\v 15 ဒီးသုမၤသံကွံာ်တၢ်မူအ ခိၣ်, လၢယွၤဒုးဂဲၤဆၢထၢၣ်က့ၤဝဲ, ဒီးပကဲပဝဲလၢပှၤ အုၣ်အသးလၢအဂ့ၢ်လီၤ.
\v 16 ဒီးတၢ်စူၢ်က့ၤနာ်က့ၤအမံၤသ တးဒီး, အမံၤမၤဆူၣ်ထီၣ်န့ၢ်ပှၤလၢသုထံၣ်, ဒီးသုသ့ၣ် ညါအီၤတဂၤအံၤ, အဂံၢ်အဘါလီၤ. မ့ၢ်မးတၢ်နာ်ဘၣ် ဃးဒီးအီၤန့ၣ်, ဒုးအိၣ်ဆူၣ်အိၣ်ချ့ပှၤတဂၤအံၤ, လၢသု မဲာ်ညါခဲလၢာ်လီၤ.
\p
\v 17 ဒီးခဲကနံၣ်အံၤ, ဒီပုၢ်ဝဲၢ်သ့ၣ်ဧၢ, ယသ့ၣ်ညါလၢသု တသ့ၣ်ညါဘၣ်ဒီး, သုမၤသုဝဲ, ဒီးသုပဒိၣ်ပပှၢ်သ့ၣ်ဒ်န့ၣ် သိးစ့ၢ်ကီးလီၤ.
\v 18 တၢ်လၢယွၤစံးပာ်လၢ အဝံခဲလၢာ်အ ထးခိၣ်, လၢခရံာ်ဘၣ်ဒိးတၢ်န့ၣ်, မ့ၢ်အမၤလၢထီၣ်ပှဲၤ ထီၣ်ဝဲဒ်န့ၣ်အသိးလီၤ.
\v 19 မၤသးဒ်န့ၣ်ဒီး ဒ်သိးသုတၢ်ဒဲး ဘးကဘၣ်တၢ်တြူာ်ကွံာ်, ဒီးဒ်သိးတၢ်အခုၣ်တၢ်အမုာ် လၢကစၢ်အမဲာ်ညါအကတီၢ်ကဘၣ်,
\v 20 ဒီးဒ်သိးတၢ်က မၢလီၤယ့ၣ်ရှူးခရံာ် လၢအဘၣ်တၢ်စံၣ်တဲၤတဲလီၤပာ်လၢ သုဒီး, သ့ၣ်နီၣ်ပီၢ်ယၢ်လီၤက့ၤသုသး, ဒီးဃၣ်လိၤက့ၤသု သးတက့ၢ်.
\v 21 အဝဲဒၣ်, တချုးတၢ်ခဲလၢာ်ဘၣ်တၢ်မၤက့ၤ အသးဒီး, မူခိၣ်ဘၣ်တူၢ်လိာ်အီၤ, ဒ်ယွၤစံးပာ်ဝဲလၢအဝံစီ ဆှံအထးခိၣ် လၢပျၢၤလၢကစၢၤလံၤလံၤအသိးန့ၣ်လီၤ.―
\p
\v 22 အဂ့ၢ်ဒ်အံၤ, စီၤမိၤရှ့စံးဘၣ်ပပၢ်သ့ၣ်သပှၢ်တၢၢ်, ယွၤသု ကစၢ်ကဒုးဂဲၤဆၢထၢၣ်န့ၢ်သုဝံတဂၤ, လၢသုဒီပုၢ်ဝဲၢ်အ ကျါ, ဒ်ယၤအံၤအသိးလီၤ. အဝဲဒၣ်န့ၣ်, ဖဲဒၣ်အစံးဘၣ် သုတမံၤလၢ်လၢ်န့ၣ်, သုဘၣ်ဒိကနၣ်လီၤ.
\v 23 ဒီးတၢ်က မၤအသးလၢကယဲၢ်ပှၤလၢအတဒိကနၣ်ဘၣ်ဝံတဂၤန့ၣ် အကလုၢ်ဒီး, ကဘၣ်တၢ်မၤဟးဂီၤကွံာ်အီၤလၢပှၤဂီၢ်မုၢ် အကျါလီၤ.\x + \xt ၅မိၤ. ၁၈း၁၅|Deut.18.15\x*
\v 24 ဒီးကယဲၢ်ဝံသ့ၣ်တ ဖၣ်လၢစီၤၡမူၤအ့လးလံၤလံၤ, ဒီးပှၤလၢခံလၢလာ်လၢ အကတိၤတၢ်ခဲလၢာ်န့ၣ်, မ့ၢ်အစံးပာ်တၢ်လၢမုၢ်နံၤတ ဖၣ်အံၤအဂ့ၢ်လီၤ.
\p
\v 25 သုဝဲဒၣ်အံၤ, သုမ့ၢ်ဝံသ့ၣ်တဖၣ်အဖိခွါ, ဘၣ်ဃးဒီး တၢ်အၢၣ်လီၤအီလီၤလၢယွၤဟ့ၣ်လၢပပၢ်သ့ၣ်, ဖဲအစံး ဘၣ်စီၤအၤဘြၤဟၣ်, ကယဲၢ်ပှၤကညီအကလုာ်ကလုာ် လၢဟီၣ်ခိၣ်ချၢန့ၣ်, ကဘၣ်တၢ်ဆိၣ်ဂ့ၤလၢနချံနသၣ်န့ၣ် လီၤ.\x + \xt ၁မိၤ. ၂၂း၁၈|Gen.22.18\x*
\v 26 ယွၤဒုးဂဲၤဆၢထၢၣ်က့ၤအခ့အ ပှၤဒီးမၢအလဲၤဆိဆူသုအိၣ်, ဒ်သိးကဆိၣ်ဂ့ၤသုလၢတၢ် ဘိးကဒါက့ၤသုလၢသုတၢ်ဒဲးဘးအပူၤစုာ်စုာ်န့ၣ်လီၤ.
\c 4
\cl ၄
\p
\v 1 အဝဲသ့ၣ်စံးဘၣ်တဲဘၣ် ပှၤဂီၢ်မုၢ်အဖၢမုၢ်ဒီး, ပှၤလုၢ် တၢ်အဒိၣ်တဖၣ်, ဒီးတၢ်လုၢ်ဟံၣ်အသုးဖိအခိၣ်တဂၤ, ဒီးပှၤစၤဒူးကဲတဖၣ်, ဟဲဃီၤဝဲဆူအအိၣ်လီၤ.
\v 2 အဂ့ၢ်ဒ် အံၤ, အသးကိၢ်ထီၣ်လၢအသိၣ်က့ၤသီက့ၤပှၤဂီၢ်မုၢ်, ဒီး မၤဖျါထီၣ်လၢယ့ၣ်ရှူးအပူၤ, တၢ်ဂဲၤဆၢထၢၣ်လၢတၢ်သံ အဂ့ၢ်လီၤ.
\v 3 ဒီးပာ်အစုလၢအလိၤ, ဒီးဒၢနုာ်အီၤလၢဃိာ် ပူၤ, တုၤမုၢ်ဆ့ၣ်ထီၣ်တနံၤလီၤ. အဂ့ၢ်ဒ်အံၤ, မ့ၢ်မုၢ်ဟါ တ့ၢ်လီၤ.
\p
\v 4 ဘၣ်ဆၣ်ဒီးပှၤလၢအနၢ်ဟူ တၢ်အကလုၢ်အကထါ န့ၣ်စူၢ်က့ၤနာ်က့ၤဝဲအါဂၤ, ဒီးပိာ်ခွါအတၢ်ဂံၢ်အိၣ် ယဲၢ် ကထိဃၣ်ဃၣ်လီၤ.
\p
\v 5 ဒီးလၢမုၢ်ဆ့ၣ်ထီၣ်တနံၤ တၢ်မၤအသးလၢအပဒိၣ်ပ ပှၢ်, ဒီးပှၤသူၣ်က့သးပှၢ်, ဒီးပှၤကွဲးလံာ်,
\v 6 ဒီးပှၤလုၢ်တၢ် အခိၣ်, စီၤအၣ်နၣ်, ဒီးစီၤကၤယါဖၤ, ဒီးစီၤယိၤဟၣ်, ဒီး စီၤအလ့းစၣ်ဒြူး, ဒီးကယဲၢ်ပှၤလုၢ်တၢ်အခိၣ် အဘူးအ တံၢ်, အိၣ်ဖှိၣ်ရိဖှိၣ်လၢယရူၤၡလ့ၣ်အပူၤလီၤ.
\v 7 ဒီးပာ်လီၤ အီၤလၢတၢ်သးကံၢ်ပူၤ, ဒီးသံကွၢ်အီၤ, သုမၤတၢ်အံၤလၢ မနုၤအစိအကမီၤဒီးလၢမတၤတဂၤအမံၤအသၣ်လဲၣ်.
\p
\v 8 တုၤနုၤတစု, စီၤပ့းတရူးလၢထီၣ်ပှဲၤထီၣ် ဒီးသးစီဆှံ ဒီးစံးဘၣ်အီၤ, ပှၤဂီၢ်မုၢ်အပဒိၣ်ပပှၢ်, ဒီးသူၣ်က့သးပှၢ် သ့ၣ်ဧၢ,
\v 9 တၢ်မၤအဂ့ၤတမံၤလၢအဘၣ်ပှၤအက့အကွဲၣ် တဂၤ, လၢအဘျါက့ၤဝဲဒ်လဲၣ်ဒ်လဲၣ်အဂ့ၢ်န့ၣ်, ပမ့ၢ်ဘၣ် တၢ်သမံသမိးလၢမုၢ်မဆါတနံၤအံၤဒီး,
\v 10 သ့ၣ်ညါသုဝဲခဲ လၢာ်, ဒီးကယဲၢ်အံၣ်စရ့လးအပှၤဂီၢ်မုၢ်ခဲလၢာ်တက့ၢ်. ပှၤနစၤရ့းဖိယ့ၣ်ရှူး လၢသုပျၤထီအီၤလၢ ထူၣ်စုညါအ လိၤ, ဒီးယွၤဒုးဂဲၤဆၢထၢၣ်က့ၤအီၤလၢတၢ်သံတဂၤအ မံၤသတးဒီး, အဝဲတဂၤအံၤအိၣ်ဆူၣ်အိၣ်ချ့, ဒီးဆၢထၢၣ် လၢသုမဲာ်ညါအံၤလီၤ.
\v 11 အဝဲဒၣ်မ့ၢ်လၢၢ်တဖျၢၣ်လၢပှၤ သူၣ်ဟံၣ်, သုဝဲသ့ၣ်အံၤ, သုပာ်အီၤလၢတၢ်နီတမံၤဘၣ်, ဘၣ်ဆၣ်ဒီးကဲထီၣ်လၢဟံၣ်အသနၢၣ်အခိၣ်လီၤ.\x + \xt စံး. ၁၁၈း၂၂|Ps.118.22\xt*.\x*
\v 12 ဒီးတၢ်အုၣ်က့ၤခီၣ်က့ၤ လၢပှၤဂၤအပူၤန့ၣ်, တအိၣ်ဘၣ်နီတဂၤဘၣ်. အဂ့ၢ်ဒ်အံၤ, မံၤအဂုၤအဂၤ လၢပှၤကညီအကျါ, လၢမူခိၣ်အဖီလာ်, တၢ်တဟ့ၣ် ဘၣ်ပဝဲလၢပဘၣ်တုၤလၢတၢ်အုၣ်က့ၤခီၣ်က့ၤ လၢအပူၤ နီတမံၤဘၣ်.
\p
\v 13 ဒီးတုၤအဝဲသ့ၣ်ထံၣ်လၢ စီၤပ့းတရူးဒီးစီၤယိၤဟၣ်အ သးခူတလ့ၢ်, ဒီးသ့ၣ်ညါလၢအမ့ၢ်ပှၤတသ့ဘၣ်လံာ်, ဒီး ပှၤတမၤလိဘၣ်တၢ်ဘၣ်ဒီး, ကမၢကမၣ်ဝဲလီၤ. ဒီးသ့ၣ် ညါထံလၢအဝဲသ့ၣ် မ့ၢ်ပှၤအိၣ်တ့ၢ်ဒီးယ့ၣ်ရှူးလီၤ.
\v 14 ဒီး ထံၣ်ပှၤလၢအဘျါက့ၤဝဲတဂၤ, အိၣ်ဆၢထၢၣ်ဒီးအီၤသ တးဒီး, ကတိၤတြီတၢ်အလီၢ်တအိၣ်ဘၣ်.
\v 15 ဘၣ်ဆၣ်ဒီး မၤလိာ်ဝဲလၢအကဟးထီၣ် လၢပှၤကူၣ်လိာ်တၢ်အအိၣ် ဆူခိဝံၤဒီး, ကတိၤလိာ်အသး,
\v 16 ဒီးစံးဝဲဒၣ်, ပှၤတဖၣ် အံၤပကမၤအီၤဒ်လဲၣ်. အဂ့ၢ်ဒ်အံၤ, လၢတၢ်လီၤလးနီၢ်နီၢ် တမံၤမၤလံအသးလၢအီၤန့ၣ်, အိၣ်ဖျါဝဲလၢပှၤအိၣ်ဝဲဆိး ဝဲလၢယရူၤၡလ့ၣ်အပူၤခဲလၢာ်အမဲာ်ညါ, ဒီးပသမၢတ သ့ဘၣ်လီၤ.
\v 17 ဘၣ်ဆၣ်ဒီးဒ်သိးတၢ်န့ၣ်သုတဟူထီသါ လီၤဒံးလၢပှၤဂီၢ်မုၢ်အကျါတဂ့ၤဒီး, ပကမၤလိာ်အီၤလၢ တၢ်ကတိၤမၤပျံၤန့ၣ်, ဒ်သိးအသုတကတိၤဘၣ်တၢ်လၢ ပှၤတဂၤအံၤအမံၤ, လၢပှၤနီတဂၤတဂ့ၤလီၤ.
\v 18 ဒီးကိးက့ၤ အီၤ, ဒီးဒ်သိးအသုတစံၣ်တဲၤတဲလီၤဒီးသိၣ်က့ၤသီက့ၤ တၢ်လၢယ့ၣ်ရှူးအမံၤလ့ၤတက့ၤတဂ့ၤဒီး, မၤလိာ်ဝဲလီၤ.
\p
\v 19 ဒီးစီၤပ့းတရူး ဒီးစီၤယိၤဟၣ်ကတိၤဆၢတၢ်, ဒီးစံး ဘၣ်အီၤ, ပဒိကနၣ်သုကလုၢ်အါန့ၢ်ပဒိကနၣ်ယွၤအက လုၢ်လၢယွၤအမဲာ်ညါ, မ့ၢ်အတီတတီလဲၣ်န့ၣ်, စံၣ်ညီၣ် သုဝဲတက့ၢ်.
\v 20 အဂ့ၢ်ဒ်အံၤ, တၢ်လၢပထံၣ်, ဒီးတၢ်လၢပ နၢ်ဟူန့ၣ်, ပတကတိၤဘၣ်ဒီး, ပအိၣ်တသ့ဘၣ်.
\p
\v 21 ဒီးသိၣ်ဃီၣ်အီၤအလီၢ် တထံၣ်ဘၣ်ဝဲလၢပှၤဂီၢ်မုၢ်အ ဃိဒီး, ကတိၤအါထီၣ်တၢ်မၤပျံၤအီၤဝံၤဒီး, ပျၢ်အီၤလီၤ. အဂ့ၢ်ဒ်အံၤ, လၢတၢ်မၤသးအဃိန့ၣ်, ပှၤဂီၢ်မုၢ်စံးထီၣ်ပ တြၢၤယွၤခဲလၢာ်လီၤ.
\v 22 အဂ့ၢ်ဒ်အံၤ, ပှၤလၢအဘၣ်တၢ် မၤဘျါက့ၤလီၤလးတဂၤန့ၣ်, အသးပှၢ်တ့ၢ်ဝဲအနံၣ်လွံၢ် ဆံအဘျဲၣ်လီၤ.
\p
\v 23 ဒီးအဝဲသ့ၣ်ထူၣ်ဖျဲးဝဲဝံၤဒီး, က့ၤဆူအပှၤဒၣ်ဝဲအအိၣ်, ဒီးဖဲဒၣ်ပှၤလုၢ်တၢ်အခိၣ်, ဒီးပှၤသူၣ်က့သးပှၢ်တဖၣ် စံး ဝဲန့ၣ်, အဝဲသ့ၣ်စံၣ်တဲၤတဲလီၤက့ၤလၢအီၤလီၤ.
\v 24 ဒီးတုၤ အဝဲသ့ၣ်နၢ်ဟူဒီး, ဘါထုကဖၣ်ယွၤလၢအသးတဖျၢၣ် ဃီဒီးစံးဝဲဒၣ်, ကစၢ်ဧၢ, နဲဒၣ်အံၤနမ့ၢ်ယွၤလၢအတ့မူ ခိၣ်, ဟီၣ်ခိၣ်, ဒီးပီၣ်လဲၣ်, ဒီးတၢ်အိၣ်လၢအပူၤခဲလၢာ် လီၤ.
\v 25 နစံးလၢနခ့နပှၤစီၤဒၤဝံးအထးခိၣ်. ဘၣ်မနုၤလၢပှၤအကလုာ်တဖၣ်ကလာ်ထီၣ်, ဒီးပှၤဂီၢ်မုၢ်ကူၣ်ထီၣ်ဖးလီၤတၢ်ကလီကလီလဲၣ်.
\p
\v 26 ဟီၣ်ခိၣ်အစီၤပၤတဖၣ်ပာ်ဆၢထၢၣ်အသး, ဒီးပဒိၣ်ပပှၢ်တဖၣ်အိၣ်ဖှိၣ်ရိဖှိၣ်တပူၤဃီထီဒါယွၤ, ဒီးအခရံာ်န့ၣ်လီၤ.\x + \xt စံး. ၂း၁|Ps.2.1\xt*.\x*
\p
\v 27 အဂ့ၢ်ဒ်အံၤ, စီၤဟ့ၤရိာ်, ဒီးစီၤပီၣ်တံၤပံၤလး, ဒီးပှၤ ကလုာ်တဖၣ်, ဒီးပှၤအံၣ်စရ့လးဖိသ့ၣ်တဖၣ်န့ၣ်အိၣ်ဖှိၣ် ရိဖှိၣ်ဝဲနီၢ်နီၢ်လၢ ဝ့ၢ်တဖျၢၣ်အံၤအပူၤ, ထီဒါပှၤလၢနဖှူ အီၤ, နခ့နပှၤစီဆှံယ့ၣ်ရှူး,
\v 28 ဒ်သိးအကမၤအီၤဖဲဒၣ်နစု, ဒီးနတၢ်ကူၣ်စံၣ်ညီၣ်ပာ်လၢ အကမၤဝဲတဖၣ်န့ၣ်လီၤ.―
\p
\v 29 ဒီးခဲကနံၣ်အံၤ, ကစၢ်ဧၢ, အဝဲသ့ၣ်အတၢ်ကတိၤမၤပျံၤ တၢ်န့ၣ်, ကွၢ်တက့ၢ်. မ့ၢ်နယူာ်ထီၣ်နစုဒ်သိးနကမၤဘျါ က့ၤတၢ်ဆူးတၢ်ဆါ, ဒီးဒုးမၤတၢ်ပနီၣ်လီၤလး,
\v 30 ဒီးတၢ် လီၤလိၢ်လီၤလးလၢနခ့နပှၤစီဆှံ, ယ့ၣ်ရှူးအမံၤသတးဒီး, ဒုးစံၣ်တဲၤတဲလီၤ နခ့နပှၤလၢနကလုၢ်နကထါ, အိၣ်ဒီး အသးခူတလ့ၢ်တက့ၢ်.
\p
\v 31 ဒီးဘါထုကဖၣ်တၢ်အဖၢမုၢ်ဒီး, အအိၣ်ဖှိၣ်ရိဖှိၣ် အ လီၢ်န့ၣ်ဟူးဝးဝဲ, ဒီးပှၤခဲလၢာ်လၢထီၣ်ပှဲၤထီၣ်ဒီးသးစီဆှံ ဒီးစံၣ်တဲၤတဲလီၤ ယွၤအကလုၢ်အကထါလၢအသးခူတ လ့ၢ်လီၤ.
\p
\v 32 ဒီးပှၤဂီၢ်မုၢ်လၢ အစူၢ်က့ၤနာ်က့ၤတဖၣ်န့ၣ်, အိၣ်ဒီး အသူၣ်တဖျၢၣ်ဃီအသးတဖျၢၣ်ဃီ, ဒီးတစံးဘၣ်လၢအ စုလီၢ်အခီၣ်ခိၣ်မ့ၢ်အတၢ်ဒၣ်ဝဲနီတဂၤဘၣ်. မ့မ့ၢ်အတၢ် ခဲလၢာ်န့ၣ် ပာ်ဃုာ်ဝဲတပူၤဃီလီၤ.
\v 33 ဒီးပှၤတၢ်မၢဖိအိၣ် ဒီးအစိဒိၣ်အကမီၤဒိၣ်ဒီး အုၣ်အသးလၢကစၢ်ယ့ၣ်ရှူးဂဲၤ ဆၢထၢၣ်က့ၤအဂ့ၢ်, ဒီးတၢ်ဘျုးတၢ်ဖှိၣ်ဒိၣ်မးအိၣ်လၢအ ဝဲသ့ၣ်ခဲလၢာ်အလိၤလီၤ.
\v 34 အဂ့ၢ်ဒ်အံၤ, ပှၤဘၣ်ဖှီၣ်ဘၣ် ယာ်တအိၣ်ဘၣ်လၢအကျါနီတဂၤဘၣ်. အဂ့ၢ်ဒ်အံၤ, ဖဲ ဒၣ်ပှၤအိၣ်ဒီးဟီၣ်ခိၣ်အကဝီၤမ့ၢ်ဂ့ၤ, ဟံၣ်ဧိၤဃီဧိၤမ့ၢ်ဂ့ၤ, ဆါကွံာ်ဝဲ, ဒီးဟဲစိာ်တၢ်လၢအဆါကွံာ်ဝဲအပှ့ၤ,
\v 35 ဒီးပာ် လီၤဝဲလၢပှၤတၢ်မၢဖိတဖၣ်အခီၣ်ထံးလီၤ. ဒီးဒ်ပှၤဂ့ၤန့ၢ် ဘၣ်တၢ်အလီၢ် အိၣ်ဝဲအသိးန့ၣ်, တၢ်နီၤဟ့ၣ်ဝဲစုာ်စုာ် လီၤ.
\p
\v 36 ဒီးစီၤယိၤစ့ၣ်, လၢပှၤမၢတၢ်ဖိတဖၣ် ကိးက့ၤအမံၤသီ လၢစီၤဘၢ်နါဘၤ (အခီပညီမ့ၢ်ပှၤမၤမုာ်တၢ်ဖိ), ပှၤလ့ၤ ဝံဖိ, ပှၤကူပြူးဖိတဂၤန့ၣ်,
\v 37 အိၣ်ဒီးစံၣ်ဧိၤပှဲၤဧိၤ, ဒီးဆါ ကွံာ်ဝဲ, ဒီးဟဲစိာ်အပှ့ၤ, ဒီးပာ်လီၤလၢပှၤတၢ်မၢဖိတဖၣ် အခီၣ်ထံးလီၤ.
\c 5
\cl ၅
\p
\v 1 ဒီးမတၤတဂၤ, အမံၤစီၤအနၤနံ, ဒီးအမါနီၢ်စးဖံးရး, ဆါကွံာ်အစုလီၢ်အခီၣ်ခိၣ်,
\v 2 ဒီးအပှ့ၤန့ၣ်ဟံးန့ၢ်လၢအ ဂီၢ်ဒၣ်ဝဲတနီၤဒီးဟဲစိာ်တနီၤ, ဒီးပာ်ဝဲလၢပှၤတၢ်မၢဖိတ ဖၣ်အခီၣ်ထံးလီၤ. ဒီးအမါသ့ၣ်ညါဝဲစ့ၢ်ကီးလီၤ.
\v 3 ဒီး စီၤပ့းတရူးစံးဝဲဒၣ်, စီၤအနၤနံဧၢ, ဒ်သိးနကကတိၤက ဘျံးကဘျၣ်တၢ်လၢသးစီဆှံ, ဒီးဟံးန့ၢ်ဟီၣ်ခိၣ်အကဝီၤ အပှ့ၤလၢနဂီၢ်ဒၣ်နဲတနီၤန့ၣ်, မ့ၢ်မုၣ်ကီၤလံၢ်မၤပှဲၤထီၣ်န သး, ဘၣ်မနုၤလဲၣ်.
\v 4 ဖဲအအိၣ်ဒီးနၤန့ၣ်, မ့ၢ်နတၢ်ဒၣ်နဲ တမ့ၢ်ဘၣ်ဧါ. ဒီးလၢနဆါကွံာ်အီၤန့ၣ်မ့ၢ်အအိၣ်လၢနစိ နကမီၤဒၣ်နဲအပူၤ, တမ့ၢ်ဘၣ်ဧါ. နကူၣ်ထီၣ်ဖးလီၤတၢ် အံၤလၢနသးကံၢ်ပူၤဘၣ်မနုၤလဲၣ်. တမ့ၢ်ဘၣ်နကတိၤ ကဘျံးကဘျၣ်တၢ်လၢပှၤကညီဘၣ်. မ့ၢ်လၢယွၤလီၤ.―
\p
\v 5 ဒီးစီၤအနၤနံနၢ်ဟူတၢ်ကတိၤန့ၣ်ဒီး, လီၤဃံၤဝဲ, ဒီးအ သးဟးထီၣ်ကွံာ်ဝဲလီၤ. ဒီးပှၤလၢအနၢ်ဟူတၢ်တဖၣ်အံၤ, ဘၣ်ပျံၤဘၣ်ဖုးဒိၣ်မးလီၤ.
\v 6 ဒီးပှၤဖိၣ်သၣ်ခွါတဖၣ်ဂဲၤဆၢ ထၢၣ်ဒီးဘိၣ်ထီၣ်အီၤ, ဒီးလဲၤစိာ်ခူၣ်လီၤကွံာ်အီၤလီၤ.
\v 7 ဒီးတၢ်မၤအသး လၢသၢနၣ်ရံၣ်ဃၣ်ဃၣ် ပူၤကွံာ်ဒီး, အမါတသ့ၣ်ညါဘၣ်တၢ်မၤအသးန့ၣ်, ဒီးဟဲနုာ်ဝဲလီၤ.―
\p
\v 8 ဒီးစီၤပ့းတရူးကတိၤဆၢအီၤ, သုဆါကွံာ်ဟီၣ်ခိၣ်အက ဝီၤန့ၢ်ထဲအံၤဧါ. စံးဘၣ်ယၤတက့ၢ်. ဒီးစံးဝဲဒၣ်, မ့ၢ်လံ, ထဲန့ၣ်လီၤ.
\v 9 ဒီးစီၤပ့းတရူးစံးဘၣ်အီၤ, သုပာ်သုသးတ ဖျၢၣ်ဃီဒ်သိးသုကလ့ပစီယွၤအသးဘၣ်မနုၤလဲၣ်. ကွၢ် ကွၢ်, ပှၤလၢအလဲၤခူၣ်လီၤကွံာ်နဝၤန့ၣ်, အခီၣ်အိၣ်လၢ တြဲၤအခီၣ်ထံး, ဒီးကလဲၤစိာ်ကွံာ်နၤလီၤ.
\v 10 ဒီးလီၤဃံၤဝဲတကီၢ်ခါ လၢအခီၣ်ထံး, ဒီးအသးဟးထီၣ်ကွံာ်ဝဲလီၤ. ဒီးပှၤဖိၣ်သၣ်ခွါန့ၣ်ဟဲနုာ်ဒီးထံၣ်ဝဲလၢအသံ, ဒီးလဲၤစိာ်ခူၣ်လီၤကွံာ်အီၤလၢအဝၤအဃၢၤလီၤ.―
\p
\v 11 ဒီးတၢ်အိၣ်ဖှိၣ်ခဲလၢာ်, ဒီးကယဲၢ်ပှၤလၢအနၢ်ဟူတၢ်မၤ အသးတဖၣ်န့ၣ်, ဘၣ်ပျံၤဘၣ်ဖုးဒိၣ်မးလီၤ.
\p
\v 12 ဒီးတၢ်ပနီၣ်လီၤလးဒီး တၢ်လီၤလိၢ်လီၤလးအါမး, မၤ အသးလၢပှၤတၢ်မၢဖိတဖၣ်အစုပူၤ, လၢပှၤဂီၢ်မုၢ်အကျါ လီၤ. ဒီးအဝဲသ့ၣ်အိၣ်ဒီးအသးတဖျၢၣ်ဃီ လၢစီၤၡလိၤ မိၤအတၢ်ဒုးခိၣ်အပူၤ ခဲလၢာ်လီၤ.
\v 13 ဒီးပှၤဂၤတဖၣ်န့ၣ် ဘျုးအသးဒီးအီၤတဘူၣ်ဘၣ်နီတဂၤဘၣ်. မ့မ့ၢ်ပှၤဂီၢ်မုၢ် ပာ်ဒိၣ်ပာ်ထီအီၤလီၤ.
\v 14 ဒီးပှၤစူၢ်က့ၤနာ်က့ၤ ဂီၢ်မုၢ်ဒီးမုၣ် ဒီးခွါန့ၣ်, ဘၣ်ပာ်ဖှိၣ်အသးဒီးအီၤလၢပကစၢ်အပူၤ, အါ န့ၢ်အန့ၣ်တက့ၢ်လီၤ.
\v 15 မၤသးဒ်န့ၣ်ဒီး ပှၤဟဲစိာ်ပှၤဘၣ် ဆူးဘၣ်ဆါတဖၣ်ဆူကျဲပူၤ, ဒီးပာ်လီၤအီၤလၢအလီၢ်မံ ခး, ဒီးအလီၢ်မံဖိအဖီခိၣ်, ဒ်သိးစီၤပ့းတရူးလဲၤတၢ်ဒီး, အကဒုကဘၣ်အီၤသ့ၣ်သ့ၣ်လီၤ.
\v 16 ဒီးပှၤဂီၢ်မုၢ်ဟဲစိာ်ပှၤ ဘၣ်ဆူးဘၣ်ဆါ, ဒီးပှၤလၢတၢ်နါအိၣ်လၢအလိၤတဖၣ်, လၢဝ့ၢ်အိၣ်ဝးတရံးယရူၤၡလ့ၣ်လီၤ. ဒီးဘၣ်တၢ်မၤဘျါ က့ၤအီၤခဲလၢာ်လီၤ.
\p
\v 17 ဒီးပှၤလုၢ်တၢ်အခိၣ်, ဒီးပှၤအိၣ်လၢအသိးခဲလၢာ်, လၢ အမ့ၢ်ပှၤစးဒူၤကဲစုတလီၤဃုာ်ဖိန့ၣ် ဂဲၤဆၢထၢၣ်လၢပှဲၤ ဒီးအသးထီၣ်ဆူၣ်,
\v 18 ဒီးပာ်အစုလၢပှၤတၢ်မၢဖိအလိၤ, ဒီးဒၢနုာ်အီၤလၢပှၤဂီၢ်မုၢ်အဃိာ်ပူၤလီၤ.
\p
\v 19 ဘၣ်ဆၣ်ဒီးယွၤအကလူးတဂၤ အိးထီၣ်ဃိာ်အတြဲၤ လၢမုၢ်နၤ, ဒီးဆှၢထီၣ်ကွံာ်အီၤဒီးစံးဝဲဒၣ်,
\v 20 လဲၤဆၢ ထၢၣ်လၢတၢ်လုၢ်အဟံၣ်ပူၤ, ဒီးစံၣ်တဲၤတဲလီၤပှၤဂီၢ်မုၢ် လၢတၢ်မူအကလုၢ်အကထါအံၤခဲလၢာ်တက့ၢ်.
\v 21 ဒီးအ ဝဲသ့ၣ်နၢ်ဟူတၢ်ဒီး လဲၤနုာ်ဆူတၢ်လုၢ်အဟံၣ်ပူၤ လၢဂီၤ ဂီၤ, ဒီးသိၣ်က့ၤသီက့ၤတၢ်လီၤ. မ့မ့ၢ်ပှၤလုၢ်တၢ်အခိၣ်, ဒီးပှၤအိၣ်ဒီးအီၤတဖၣ် ဟဲဝဲဝံၤဒီး, ကိးဖှိၣ်ပှၤကူၣ်လိာ် တၢ်, ဒီးပှၤအံၣ်စရ့လးဖိအသူၣ်က့သးပှၢ်ခဲလၢာ်, ဒီးမၢ ပှၤလဲၤဆူဃိာ်ပူၤ, ဒ်သိးအကဟဲစိာ်အီၤဆူအအိၣ်လီၤ.―
\p
\v 22 ဒီးတၢ်အခိၣ်တဖၣ်လဲၤဝဲ, ဒီးတထံၣ်န့ၢ်ဘၣ်အီၤလၢဃိာ် ပူၤဘၣ်. ဒီးဟဲက့ၤတဲဖျါထီၣ်ဝဲ,
\v 23 ဒီးစံးဝဲဒၣ်, မ့ၢ်မးပ ထံၣ်ဃိာ်ပူၤကးတံာ်ဃာ်အသးခၢၣ်တနၢၢ်, ဒီးပှၤပၢၤတၢ် တဖၣ်အိၣ်ဆၢထၢၣ်လၢတြဲၤအခီၣ်ထံးလီၤ. ဘၣ်ဆၣ်ဒီး တုၤပအိးထီၣ်ဒီး, ပတထံၣ်န့ၢ်ဘၣ်ပှၤလၢအပူၤနီတဂၤ ဘၣ်.
\v 24 ဒီးပှၤလုၢ်တၢ်အခိၣ်န့ၣ်, ဒီးတၢ်လုၢ်အဟံၣ်အသုး ဖိအခိၣ်, ဒီးပှၤလုၢ်တၢ်အဒိၣ်တဖၣ်, တုၤအနၢ်ဟူတၢ် ကတိၤန့ၣ်ဒီး, အသးဒ့ဒီလၢအဝဲသ့ၣ်အဂ့ၢ်လၢတၢ်အံၤ ကကဲထီၣ်ဝဲလၢမနုၤမနုၤအဂ့ၢ်လီၤ.
\p
\v 25 ဒီးမတၤတဂၤဟဲစံးဘၣ်အီၤ, ကွၢ်ကွၢ်, ပှၤလၢသုပာ် အီၤလၢဃိာ်ပူၤတဖၣ်န့ၣ်, အိၣ်ဆၢထၢၣ်လၢတၢ်လုၢ်အ ဟံၣ်ပူၤ, ဒီးသိၣ်က့ၤသီက့ၤပှၤဂီၢ်မုၢ်လီၤ.
\v 26 တုၤနုၤတစု သုးဖိအခိၣ်, ဒီးတၢ်အခိၣ်တဖၣ်န့ၣ် မ့ၢ်အပျံၤပှၤဂီၢ်မုၢ်အ ဃိဒီး, ဒ်သိးအသုတကွံာ်အီၤလၢလၢၢ်တဂ့ၤဒီး, တမၤ ဆူၣ်ဘၣ်ဒီး, လဲၤဝဲဒီးဟဲက့ၤဆှၢအီၤလီၤ.
\p
\v 27 ဒီးဟဲက့ၤဆှၢအီၤ, ဒီးပာ်လီၤအီၤလၢပှၤသးပှၢ်အအိၣ် ဖှိၣ်အပူၤလီၤ. ဒီးပှၤလုၢ်တၢ်အခိၣ်သံကွၢ်အီၤ,
\v 28 ဒီးစံးဝဲ ဒၣ်, ဒ်သိးသုသုတသိၣ်က့ၤသီက့ၤတၢ်လၢတၢ်အမံၤအံၤ တဂ့ၤဒီး, ပမၤလိာ်သုသပှၢ်ပှၢ်, တမ့ၢ်ဘၣ်ဧါ. ဒီးကွၢ် ကွၢ်, သုမၤပှဲၤထီၣ်ယရူၤၡလ့ၣ်လၢ သုသိၣ်တၢ်သီတၢ်, ဒီးသုပာ်သုသးလၢ သုကဒုးဘၣ်ပှၤကညီတဂၤအံၤအ သွံၣ်လၢပလိၤလီၤ.
\p
\v 29 ဒီးစီၤပ့းတရူးဒီးပှၤတၢ်မၢဖိတဖၣ်န့ၣ်, ကတိၤဆၢတၢ် ဒီးစံးဝဲဒၣ်, ပဘၣ်စူၢ်ယွၤ အါန့ၢ်ပစူၢ်ပှၤကညီ တက့ၢ် လီၤ.
\v 30 ပပၢ်သ့ၣ်အကစၢ်ဒုးဂဲၤဆၢထၢၣ်က့ၤယ့ၣ်ရှူးလၢ သုပျၤထီမၤသံအီၤလၢ ထူၣ်အလိၤလီၤ.
\v 31 အဝဲဒၣ်န့ၣ်, ယွၤပာ်ထီၣ်ထီလၢအစုထွဲဒၣ်ဝဲ, ဒ်သိးအကကဲထီၣ်ပှၤ အခိၣ်, ဒီးပှၤအုၣ်က့ၤခီၣ်က့ၤတၢ်, ဒ်သိးအကဟ့ၣ်တၢ် ပီၢ်ယၢ်လီၤက့ၤအသး, ဒီးတၢ်ပျၢ်တၢ်ဒဲးဘး, လၢအံၣ်စရ့ လးလီၤ.
\v 32 ဒီးပဝဲဒၣ်အံၤ, ပမ့ၢ်အပှၤအုၣ်အသးလၢတၢ် န့ၣ်တဖၣ်အဂ့ၢ်လီၤ. ဒီးသးစီဆှံလၢယွၤဟ့ၣ်လီၤပှၤလၢ အစူၢ်အီၤတဖၣ်န့ၣ်, မ့ၢ်တၢ်အုၣ်အသးစ့ၢ်ကီးလီၤ.
\p
\v 33 ဒီးအဝဲသ့ၣ်နၢ်ဟူတၢ်ဒီးအသးဘၣ်ဘုးတဲာ်, ဒီးကူၣ် ဝဲလၢအကမၤသံအီၤလီၤ.
\p
\v 34 ဒီးပှၤသိၣ်လိတၢ်သိၣ်တၢ်သီ, ပှၤဖၤရံၤၡဲလၢပှၤဂီၢ်မုၢ် ခဲလၢာ်ယူးယီၣ်အီၤ, ကိးဝဲအမံၤလၢစီၤကမၤလ့လးတ ဂၤ, ဂဲၤဆၢထၢၣ်လၢပှၤသးပှၢ်အတၢ်အိၣ်ဖှိၣ်အပူၤ, ဒီး မၤလိာ်ဝဲ ဒ်သိးပှၤကဆှၢထီၣ် ပှၤတၢ်မၢဖိဆူခိတစိၢ် လီၤ.
\v 35 ဒီးစံးဘၣ်အီၤ, ပှၤအံၣ်စရ့လးဖိသ့ၣ်ဧၢ, သုမၤပှၤ အံၤဒ်လဲၣ်ဒ်လဲၣ်န့ၣ်, ပလီၢ်သုသးတက့ၢ်.
\v 36 အဂ့ၢ်ဒ်အံၤ, လၢအနံၤအသီအံၤတချုးဘၣ်ဒံးဘၣ်ဒီး, စီၤသူဒါတဂၤ ဂဲၤဆၢထၢၣ်, ဒီးစံးဝဲဒၣ်လၢသါမ့ၢ်တၢ်, ဒီးပှၤလွံၢ်ကယၤ ဃၣ်ဃၣ်ဘျုးအသးဒီးအီၤလီၤ. ဒီးသံဝဲ, ဒီးဖဲဒၣ်ပှၤလၢ အစူၢ်က့ၤနာ်က့ၤအီၤခဲလၢာ်န့ၣ်, လီၤမုၢ်လီၤဖး, ဒီးတကဲ ထီၣ်ဘၣ်လၢတၢ်နီတမံၤဘၣ်.
\v 37 တၢ်န့ၣ်အလီၢ်ခံဒီး, လၢ ပဆဲးလီၤပမံၤအမုၢ်နံၤတဖၣ်, ပှၤကၤလံၤလါဖိ, စီၤယူဒၤ တဂၤ, ဂဲၤဆၢထၢၣ်ဝဲ, ဒီးလွဲန့ၢ်ပှၤဂီၢ်မုၢ်ဖးဒိၣ်ပိာ်ထီၣ် အခံလီၤ. ဒီးအဝဲန့ၣ်ဟးဂီၤစ့ၢ်ကီး, ဒီးဖဲဒၣ်ပှၤလၢအစူၢ် က့ၤနာ်က့ၤအီၤန့ၣ်, လီၤပြံလီၤပြါဝဲခဲလၢာ်လီၤ.
\p
\v 38 ဒီးခဲကနံၣ်အံၤယစံးဘၣ်သု, ပှၤတဖၣ်အံၤ ဟးဆှဲး အီၤ, ဒီးကအိၣ်ဒၣ်ဝဲတက့ၢ်. အဂ့ၢ်ဒ်အံၤ, တၢ်ကူၣ်တၢ် ဖးဒီးတၢ်မၤအံၤ, မ့ၢ်ကဲထီၣ်လၢပှၤကညီဒီး, ကတုၤဒၣ် တၢ်လၢတၢ်ဟးဂီၤလီၤ.
\v 39 ဘၣ်ဆၣ်ဒီးမ့ၢ်ဘၣ်ဃးဒီးယွၤ ဒီး, သုမၤဟးဂီၤအီၤတသ့ဘၣ်. ဒ်သိးသုသုတကဲထီၣ် ပှၤဒုးတၢ်ဒီးယွၤတဂ့ၤဒီး, ပလီၢ်သုသးတက့ၢ်.
\p
\v 40 ဒီးဒိကနၣ်အကလုၢ်သတးဒီး, ကိးက့ၤပှၤတၢ်မၢဖိဒီး ဖျ့အီၤ, ဒီးမၤလိာ်အီၤ, ဒ်သိးအသုတစံၣ်တဲၤတဲလီၤတၢ် လၢယ့ၣ်ရှူးအမံၤတဂ့ၤ, ဒီးပျၢ်ကွံာ်အီၤလီၤ.
\v 41 မၤသးဒ်န့ၣ်ဒီး မ့ၢ်တၢ်ပာ်အီၤလၢ ပှၤကြၢးဒိးတၢ်မဲာ်ဆှးလၢအမံၤအဃိဒီး, အဝဲသ့ၣ်သူၣ်ခုသးခု, ဒီးဟးထီၣ်ကွံာ်ဝဲလၢသူၣ်က့သးပှၢ် အတၢ်အိၣ်ဖှိၣ်အမဲာ်ညါလီၤ.―
\p
\v 42 ဒီးတဆိတ့ၢ်ဘၣ်ဒီး, သိၣ်က့ၤသီက့ၤတၢ်, ဒီးစံၣ်တဲၤတဲ လီၤယ့ၣ်ရှူးခရံာ်အဂ့ၢ်လၢတၢ်လုၢ်အဟံၣ်ပူၤ, ဒီးတဟံၣ် ဘၣ်တဟံၣ်တဟံၣ်ဘၣ်တဟံၣ်, ကိးမုၢ်နံၤဒဲးလီၤ.
\c 6
\cl ၆
\p
\v 1 လၢမုၢ်နံၤတဖၣ်န့ၣ် အပျဲၢ်အဘီၣ်အါထီၣ်, ဒီးပှၤက တိၤဟ့းလ့ၣ်အကျိာ်အပှၤမုၣ်ကမဲတဖၣ်, ဘၣ်တၢ်ကွၢ် ကပာ်အီၤလၢ ကိးမုၢ်နံၤဒဲးအတၢ်လုၢ်အီၣ်လုၢ်အီသတး ဒီး, ကဒူးကဒ့ၣ်တၢ်လၢပှၤဧ့ၤဘြံၤဖိအလိၤလီၤ.
\v 2 ဒီးပှၤ တဆံခံဂၤန့ၣ်ကိးဖှိၣ်အပျဲၢ်အဘီၣ်ဂီၢ်မုၢ် ဒီးစံးဝဲဒၣ်, ပ လဲၤသဒၣ်ပဝဲယွၤအကလုၢ်အကထါ, ဒီးမၤတၢ်အီၣ်တၢ် အီအတၢ်န့ၣ်တဂ့ၤတဘၣ်ဘၣ်.
\v 3 မၤသးဒ်န့ၣ်ဒီး, ဒီပုၢ်ဝဲၢ် သ့ၣ်ဧၢ, ပှၤနွံဂၤလၢအဘၣ်တၢ်အုၣ်အသးလၢအဂ့ၢ်, ဒီး ပှဲၤဝဲဒီးသးစီဆှံ, ဒီးတၢ်ကူၣ်သ့ကူၣ်ဘၣ်လၢသုကျါန့ၣ်, ဃုထၢ ဒ်သိးပကပာ်ထီၣ်အီၤ လၢတၢ်မၤအံၤအခိၣ်တ က့ၢ်.
\v 4 မ့မ့ၢ်ပဝဲဒၣ်အံၤ, ပကဘါထုကဖၣ်တၢ်, ဒီးမၤ တၢ်အကလုၢ်အကထါအတၢ်မၤတထံၣ်ဃီလီၤ.
\p
\v 5 ဒီးတၢ်ကတိၤန့ၣ် ဘၣ်ပှၤဂီၢ်မုၢ်အသး, ဒီးဃုထၢပှၤ ပှဲၤဝဲဒီးတၢ်နာ်ဒီးသးစီဆှံ, စီၤစတ့းဖၣ်, ဒီးစီၤဖံလံးပူး, ဒီးစီၤပြဃီၢ်, ဒီးစီၤနံၤကါနီၢ်, ဒီးစီၤတံမိၣ်, ဒီးစီၤပၢ်မ့းနး, ဒီးပှၤလၢအနုာ်ဝဲလၢပှၤယူဒၤဖိအလုၢ်အလၢ်, ပှၤအၣ်တံၤ အီာ်ဖိတဂၤ, စီၤနံၤကလါသ့ၣ်တဖၣ်,
\v 6 ဒီးပာ်လီၤအီၤ လၢပှၤတၢ်မၢဖိတဖၣ်အမဲာ်ညါ, ဒီးအဝဲသ့ၣ်ဘါထုက ဖၣ်, ဒီးပာ်အစုလၢအလိၤလီၤ.
\p
\v 7 ဒီးယွၤအကလုၢ်အကထါဟူထီသါလီၤ, ဒီးအပျဲၢ်အ ဘီၣ်အါထီၣ်အါအါကလဲာ်လၢယရူၤၡလ့ၣ်အပူၤ, ဒီးပှၤ လုၢ်တၢ်အဒိၣ်ဂီၢ်မုၢ်ဖးဒိၣ်, စူၢ်က့ၤနာ်က့ၤဝဲလီၤ.
\v 8 ဒီးစီၤ စတ့းဖၣ်လၢပှဲၤဒီးတၢ်စူၢ်တၢ်နာ်, ဒီးတၢ်စိတၢ်ကမီၤဒီး, မၤတၢ်လီၤလိၢ်လီၤလး, ဒီးတၢ်ပနီၣ်လီၤလးဖးဒိၣ်လၢပှၤ ဂီၢ်မုၢ်အကျါလီၤ.
\p
\v 9 ဒီးပှၤဘၣ်ဃးဒီးဘူၣ်ဘျီၣ်, ကိးဝဲလၢပှၤလံၤဘ့ၣ်တံၣ် ဖိ, ဒီးပှၤကူၤရ့ၤန့ဖိ, ဒီးပှၤအလ့းစၣ်ဒြ့းဖိ, ဒီးပှၤကံၤလံၤ ကံဖိ, ဒီးပှၤအၤစံဖိသ့ၣ်တဖၣ်မုန့ၣ်, ဂဲၤဆၢထၢၣ်ဒီးတဲး လိာ်ဃိလိာ်အသးဒီးစီၤစတ့းဖၣ်လီၤ.
\v 10 ဒီးအဝဲသ့ၣ်တြီ ဆၢတၢ်ကူၣ်သ့, ဒီးသးလၢအကတိၤဝဲလၢအီၤန့ၣ်, တသ့ ဘၣ်.
\v 11 တုၤနုၤတစုအဝဲသ့ၣ် မၢခူသူၣ်ပှၤအုၣ်အသးလၢ အစံးဝဲဒၣ်, ပနၢ်ဟူအကတိၤဒုၣ်ဒွဲၣ်စီၤမိၤရှ့ဒီးယွၤလီၤ.
\p
\v 12 ဒီးသဆၣ်ထီၣ်ပှၤဂီၢ်မုၢ်, ဒီးပှၤသူၣ်က့သးပှၢ်, ဒီးပှၤ ကွဲးလံာ်သ့ၣ်တဖၣ်အခံ, ဒီးဟဲဃီၤဆူအအိၣ်, ဒီးဟံး ဃာ်အီၤ, ဒီးဆှၢအီၤဆူပှၤသးပှၢ်အတၢ်အိၣ်ဖှိၣ်,
\v 13 ဒီးပာ် လီၤပှၤအုၣ်အသးကဘျံးကဘျၣ်တဖၣ် လၢအစံးဝဲဒၣ်, ပှၤတဂၤအံၤတဆိတ့ၢ်ဘၣ်ဒီး, ကတိၤဒုၣ်ဒွဲၣ်တၢ်အလီၢ် စီဆှံအံၤ, ဒီးတၢ်သိၣ်တၢ်သီလီၤ.
\v 14 အဂ့ၢ်ဒ်အံၤ, ပနၢ်ဟူ အစံးလၢပှၤနစၤရ့းဖိယ့ၣ်ရှူးတဂၤအံၤ, ကမၤဟးဂီၤတၢ် အလီၢ်အံၤ, ဒီးကလဲလိာ်အလုၢ်အလၢ်လၢစီၤမိၤရှ့ဟ့ၣ် လီၤပှၤလီၤ.
\v 15 ဒီးကယဲၢ်ပှၤဆ့ၣ်နီၤလၢ ပှၤသးပှၢ်အတၢ် အိၣ်ဖှိၣ်အပူၤတဖၣ်န့ၣ်ကွၢ်ထံအီၤ, ဒီးထံၣ်အမဲာ်လီၤဂာ် လၢမူခိၣ်ကလူးတဂၤအမဲာ်လီၤ.
\c 7
\cl ၇
\p
\v 1 ဒီးပှၤလုၢ်တၢ်အခိၣ်စံးဝဲဒၣ်, တၢ်န့ၣ်တဖၣ်, မ့ၢ်အဒ်န့ၣ် ဧါ.
\v 2 ဒီးအဝဲဒၣ်စံး, ပှၤဒီပုၢ်ဝဲၢ်သ့ၣ်, ဒီးပၢ်သ့ၣ်ဧၢ, ကနၣ် တက့ၢ်. လၢပပၢ်စီၤအၤဘြၤဟၣ် တချုးအိၣ်ဝဲဆိးဝဲလၢ ဃၤရၣ်ဒီး, တၢ်လၤတၢ်ကပီၤအကစၢ်လီၣ်ဖျါထီၣ်အသး လၢအီၤလၢမ့းစပတၤမံအပူၤ,
\v 3 ဒီးစံးဘၣ်အီၤ, ဟးထီၣ် ကွံာ်လၢနထံနကီၢ်, ဒီးလၢနဘူးနတံၢ်အအိၣ်, ဒီးလဲၤဆူ ထံဆူကီၢ်လၢယကဒုးနဲၣ်နၤတက့ၢ်.\x + \xt ၁မိၤ. ၁၂း၁|Gen.12.1\x*
\v 4 တုၤနုၤတစုဟးထီၣ်ကွံာ်ဝဲလၢကီၢ်က့ၤစ့း, ဒီးလဲၤအိၣ်ဝဲဆိးဝဲလၢဃၤရၣ်, ဒီးအပၢ်သံဝဲအလီၢ်ခံဒီး, ဟးထီၣ်ဖဲန့ၣ်ဆူကီၢ်လၢသုအိၣ်သုဆိးလၢအပူၤ ခဲကနံၣ်အံၤလီၤ.―
\p
\v 5 ဒီးတဟ့ၣ်လီၤဘၣ် အတၢ်န့ၢ်သါလၢအပူၤနီတမံၤဘၣ်. ထဲအခီၣ်ယီၢ်အလီၢ်တပူၤဧိၤ, တဟ့ၣ်ဘၣ်ဝဲဘၣ်. ဒီးလၢ စီၤအၤဘြၤဟၣ်တချုးထီၣ်ဖိဒံးဘၣ်န့ၣ်, စံးပာ်ဝဲလၢအ ကဟ့ၣ်န့ၢ်သါအီၤဒီးအချံအသၣ်လၢအလီၢ်ခံလီၤ.
\v 6 ဒီး ယွၤစံးဝဲဒ်အံၤ, အချံအသၣ်ကအိၣ်တမှံၤလၢတခီဘီမုၢ် အပူၤ, ဒီးကဘၣ်တၢ်မၢကဲကုၢ်အီၤ ဒီးတၢ်မၤအၢမၤနး အီၤအနံၣ်လွံၢ်ကယၤလီၤ.
\v 7 ဒီးယွၤစံးဝဲဒၣ်, ပှၤတကလုာ် လၢအမၢကဲကုၢ်အီၤန့ၣ်, ယကစံၣ်ညီၣ်လီၤ. ဒီးတၢ်န့ၣ် အလီၢ်ခံဒီးအဝဲသ့ၣ်ကဟးထီၣ်,\x + \xt ၂မိၤ. ၃း၁၂|Exod.3.12\x*ဒီး ကမၤယတၢ်ဖဲအံၤလီၤ.\x + \xt ၂မိၤ. ၃း၁၂|Exod.3.12\x*
\v 8 ဒီးဟ့ၣ်လီၤအီၤ လၢတၢ်ကူးတရံးအတၢ်အၢၣ်လီၤအီလီၤလီၤ. ဒီးဒ်န့ၣ်အ သိး, စီၤအၤဘြၤဟၣ်ထီၣ်ဖိစီၤအံၤစဲး, ဒီးကူးတရံးအီၤ လၢမုၢ်ဃိးနံၤတနံၤလီၤ.
\v 9 ဒီးစီၤအံၤစဲးထီၣ်ဖိစီၤယၤကိာ်, ဒီးစီၤယၤကိာ်ထီၣ်ဖိပှၤတဆံခံဒူၣ်အပၢ်လီၤ. ဒီးပှၤတဆံ ခံဒူၣ်အပၢ်န့ၣ်, အသးက့ၣ်ဝဲ, ဒီးဆါကွံာ်စီၤယိၤသးဆူ အဲၤကူပတူးအပူၤ, ဒီးယွၤအိၣ်ဒီးအီၤ,
\v 10 ဒီးမၤပူၤမၤဖျဲး အီၤလၢအတၢ်နးတၢ်ဖှီၣ်ခဲလၢာ်, ဒီးဟ့ၣ်လီၤအတၢ်ဘျုး တၢ်ဖှိၣ်, ဒီးအတၢ်ကူၣ်ဘၣ်ကူၣ်သ့လၢအဲၤကူပတူးအစီၤ ပၤဖၤရိၤအမဲာ်ညါ, ဒီးအဝဲဒၣ်ပာ်အီၤလၢအဲၤကူပတူးအ ခိၣ်, ဒီးအဟံၣ်ဒီဖျၢၣ်ညါအခိၣ်လီၤ.
\p
\v 11 ဒီးတၢ်သၣ်ဝံၤလီၤဒိအိၣ်ထီၣ်လၢ ကီၢ်အဲၤကူပတူးအ ပူၤ, ဒီးကီၢ်ကနၤဧၣ်အပူၤဒီဒီကီၢ်ဒီဒီကီၢ်, ဒီးဘၣ်နးဘၣ် ဖှီၣ်ဒိၣ်မး, ဒီးပပၢ်သ့ၣ်တထံၣ်န့ၢ်ဘၣ် တၢ်အီၣ်တၢ်အီ ဘၣ်လီၤ.
\v 12 ဒီးစီၤယၤကိာ်နၢ်ဟူလၢ ဘုဧိၤဟုဧိၤအိၣ်လၢ ကီၢ်အဲၤကူပတူး, ဒီးမၢပပၢ်သ့ၣ်လဲၤလီၤဆိဝဲလီၤ.
\v 13 ဒီးပှဲၤ ထီၣ်ခံဘျီတဘျီန့ၣ်, စီၤယိၤသးလီၣ်ဖျါထီၣ်က့ၤအသး လၢအဒီပုၢ်ဝဲၢ်, ဒီးစီၤယိၤသးအဘူးအတံၢ် အိၣ်ဖျါထီၣ် လၢစီၤပၤဖၤရိၤလီၤ.
\v 14 ဒီးစီၤယိၤသးမၢပှၤလဲၤကိးက့ၤအ ပၢ်စီၤယၤကိာ်, ဒီးကယဲၢ်ပှၤဒီဘူးဒီတံၢ်ဒီးအီၤ, နွံဆံယဲၢ် ဂၤခဲလၢာ်လီၤ.
\v 15 ဒီးစီၤယၤကိာ်လဲၤလီၤဆူ အဲၤကူပတူး အပူၤ, ဒီးအကစၢ်ဒၣ်ဝဲသံ, ဒီးပပၢ်သ့ၣ်စ့ၢ်ကီးလီၤ.
\v 16 ဒီး ဘၣ်တၢ်လဲၤယိးအီၤဆူ ၡက့ၣ်, ဒီးတၢ်ပာ်အီၤလၢတၢ် သွၣ်ခိၣ်အပူၤ, လၢစီၤအၤဘြၤဟၣ်ပှ့ၤလၢစ့လၢစီၤၡက့ၣ် အပၢ်, စီၤဃမိၢ်အဖိခွါတဖၣ်အစုပူၤလီၤ.
\v 17 ဒီးတုၤတၢ် စံးပာ်အကတီၢ်လၢ ယွၤဆိၣ်တၢ်ဒီးစီၤအၤဘြၤဟၣ်အိၣ် ဘူးထီၣ်ဒီး, ပှၤတဖၣ်န့ၣ်အါထီၣ်ဂီၢ်ထီၣ်, ဒီးဂုၤထီၣ်ပသီ ထီၣ်လၢအဲၤကူပတူး,
\v 18 တုၤလီၤလၢစီၤပၤအဂၤတဂၤဂဲၤ ဆၢထၢၣ် လၢအတသ့ၣ်ညါဘၣ် စီၤယိၤသးန့ၣ်လီၤ.\x + \xt ၂မိၤ. ၁း၈|Exod.1.8\xt*.\x*
\v 19 အဝဲတဂၤမၤပပှၤကလုာ်န့ၣ်ဒီးတၢ်ကူၣ် တၢ်ဆး, ဒီးမၤအၢမၤသီပပၢ်သ့ၣ်, ဒီးကွံာ်တ့ၢ်ကွံာ်အဖိ အလံၤ, ဒ်သိးအသုတကဲထီၣ်တဂ့ၤလီၤ.
\v 20 လၢအကတီၢ် ဖဲန့ၣ်ပှၤအက့ၢ်အဂီၤဂ့ၤလၢယွၤအမဲာ်ညါ, စီၤမိၤရှ့တဂၤ အိၣ်ဖျဲၣ်, ဒီးတၢ်လုၢ်အီၣ်အီၤလၢအပၢ်အဟံၣ်ပူၤသၢလါ လီၤ.
\v 21 ဒီးလၢအဘၣ်ကွံာ်တ့ၢ်ကွံာ်န့ၣ်, ဖၤရိာ်အဖိမုၣ်ထုး ထီၣ်အီၤ, ဒီးလုၢ်က့ၤအီၤ, ဒီးပာ်အီၤလၢအဖိခွါဒၣ်ဝဲလီၤ.
\p
\v 22 ဒီးစီၤမိၤရှ့မၤလိပှၤအဲၤကူပတူးဖိ အတၢ်ကူၣ်သ့ကူၣ် ဘၣ်ခဲလၢာ်, ဒီးအိၣ်ဒီးအစိအကမီၤ လၢအတၢ်ကတိၤ, ဒီးလၢအတၢ်မၤတဖၣ်လီၤ.
\v 23 ဒီးတုၤအသးပှဲၤထီၣ်အနံၣ် လွံၢ်ဆံဒီး, တၢ်လိၣ်ထီၣ်လၢအသးလၢအကလဲၤအိၣ်သ ကိးအဒီပုၢ်ဝဲၢ်, ပှၤအံၣ်စရ့လးဖိလီၤ.
\v 24 ဒီးထံၣ်မတၤတ ဂၤဘၣ်တၢ်မၤအီၤတတီတလိၤဘၣ်, ဒီးမၤစၢၤအီၤ, ဒီးမၤ ဆၢတၢ်အၢလၢပှၤလၢအဘၣ်တၢ်မၤအၢအီၤအဂီၢ်, ဒီးကျီ ကွံာ်ပှၤအဲၤကူပတူးဖိတဂၤလီၤ.
\v 25 ဒီးဆိကမိၣ်ဝဲလၢအဒီ ပုၢ်ဝဲၢ်သ့ၣ်တဖၣ်န့ၣ်, အနၢ်ကပၢၢ်လၢယွၤကဟ့ၣ်လီၤအ တၢ်အုၣ်က့ၤခီၣ်က့ၤ, လၢသါစုပူၤလီၤ. ဘၣ်ဆၣ်ဒီးအဝဲ သ့ၣ်အနၢ်တပၢၢ်ဘၣ်ဝဲဘၣ်.
\v 26 ဒီးမုၢ်ဆ့ၣ်ထီၣ်တနံၤန့ၣ်, ပှၤထီဒါလိာ်အသးအဖၢမုၢ်ဒီး, အဝဲဒၣ်ဒုးနဲၣ်အသးလၢ အီၤ, ဒီးသဆၣ်ထီၣ်အခံဒ်သိးအကဃူလိာ်ဖိးလိာ်ဝဲ, ဒီး စံးဝဲဒၣ်, ပှၤကညီသ့ၣ်ဧၢ, သုမ့ၢ်ဒီပုၢ်ဝဲၢ်လီၤ. ဘၣ်မနုၤ လၢသုမၤလိာ်သုသးလၢတၢ်တတီတလိၤဘၣ်လဲၣ်.
\v 27 ဒီး ပှၤလၢအမၤအဂိၤမီၣ် တတီတလိၤဘၣ်တဂၤန့ၣ်, ဆီၣ် ကွံာ်အီၤဒီးစံးဝဲဒၣ်, မ့ၢ်မတၤပာ်နၤလၢပဒိၣ်ပပှၢ်, ဒီးပှၤ စံၣ်ညီၣ်ကွီၢ်လၢပဖီခိၣ်တဂၤလဲၣ်.
\v 28 ဒ်နမၤသံပှၤအဲၤကူပ တူးဖိမဟါအသိးန့ၣ်မ့ၢ်နကမၤသံယၤစ့ၢ်ကီးဧါ.
\v 29 ဒီးစီၤ မိၤရှ့ဟးဃ့ၢ်ဝဲလၢတၢ်ကတိၤအံၤအဃိ, ဒီးလဲၤအိၣ်တမှံၤ လၢကီၢ်မံးဒယၣ်, ဒီးထီၣ်ဖိအဖိခွါခံဂၤဖဲန့ၣ်လီၤ.
\v 30 ဒီး တုၤအနံၣ်လွံၢ်ဆံပှဲၤထီၣ်ဒီး, ယွၤအကလူးတဂၤလီၣ်ဖျါ ထီၣ်အသးလၢအီၤ လၢသ့ၣ်တၤဆှုၣ်သပှီၤ, လၢမ့ၣ်အူ လၣ်ကျါ, လၢကစၢၢ်စံၤနါအပှၢ်မုၢ်ကနၢလီၤ.
\v 31 ဒီးတုၤ စီၤမိၤရှ့ထံၣ်ဝဲန့ၣ်ဒီး, ကမၢကမၣ်ဝဲလၢတၢ်အိၣ်ဖျါထီၣ် န့ၣ်အဃိ, ဒီးသုးဘူးဃီၤအသးဒ်သိးအကကွၢ်ထံကွၢ်ဆး အဖၢမုၢ်ဒီး, ကစၢ်အကလုၢ်လီၤဘၣ်အီၤ,
\v 32 ယဲဒၣ်အံၤ ယမ့ၢ်နပၢ်သ့ၣ်အကစၢ်, စီၤအၤဘြၤဟၣ်အကစၢ်, ဒီးစီၤ အံၤစဲးအကစၢ်, ဒီးစီၤယၤကိာ်အကစၢ်လီၤ.\x + \xt ၂မိၤ. ၃း၆|Exod.3.6\x*ဒီးစီၤမိၤရှ့ကနိးကစုာ်, ဒီးကွၢ်ဝဲတဘူၣ်ဘၣ်လီၤ.
\v 33 ဒီးက စၢ်စံးဘၣ်အီၤ, ဘီၣ်လီၤကွံာ်နခီၣ်ဖံးလၢနခီၣ်လိၤတက့ၢ်. အဂ့ၢ်ဒ်အံၤ, တၢ်အလီၢ်လၢနယီၢ်လီၤန့ၣ်, မ့ၢ်ဟီၣ်ခိၣ်စီ ဆှံလီၤ.
\v 34 ယခ့ယပှၤဘၣ်တၢ်မၤအၢမၤသီအီၤလၢအဲၤကူ ပတူးအပူၤန့ၣ်, ထံၣ်ဒီးယထံၣ်လံ. ဒီးအကအုကစွါန့ၣ် ယနၢ်ဟူလံ, ဒီးယဟဲလီၤဒ်သိးယကမၤပူၤဖျဲးအီၤလီၤ. ဒီးခဲကနံၣ်အံၤဟဲဃီၤ, ယကမၢနလဲၤဆူအဲၤကူပတူးအ ပူၤလီၤ.\x + \xt ၂မိၤ. ၃း၅|Exod.3.5\x*
\v 35 တၢ်လၢစီၤမိၤရှ့တဂၤန့ၣ်, လၢပှၤညိကွံာ်အီၤဒီးစံးဝဲဒၣ်, မ့ၢ်မတၤပာ်နၤလၢပဒိၣ်ပ ပှၢ်, ဒီးပှၤစံၣ်ညီၣ်ကွီၢ်တဂၤလဲၣ်န့ၣ်,\x + \xt ၂မိၤ. ၂း၁၄|Exod.2.14\x*ယွၤ မၢလီၤအီၤဒ်သိးအကကဲပဒိၣ်ဒီး ပှၤအုၣ်က့ၤခီၣ်က့ၤတၢ်, လၢကလူးလၢအအိၣ်ဖျါထီၣ် လၢအီၤလၢသ့ၣ်တၤဆှုၣ် သပှီၤအပူၤတဂၤ, အစုပူၤလီၤ.
\v 36 ဒီးအဝဲဒၣ်ဆှၢထီၣ်အီၤ, ဒီးမၤတၢ်လီၤလိၢ်လီၤလး, ဒီးတၢ်ပနီၣ်လီၤလးလၢကီၢ် အဲၤကူပတူးအပူၤ, ဒီးလၢပီၣ်လဲၣ်ဂီၤ, ဒီးလၢပှၢ်မုၢ်ကနၢ အနံၣ်လွံၢ်ဆံလီၤ.
\p
\v 37 အအံၤမ့ၢ်စီၤမိၤရှ့တဂၤ လၢအစံးဘၣ် ပှၤအံၣ်စရ့လး ဖိ, ကစၢ်ယွၤကဒုးဂဲၤဆၢထၢၣ်န့ၢ်သု ဝံတဂၤလၢသုဒီပုၢ် ဝဲၢ်အကျါ, ဒ်ယၤအံၤအသိးလီၤ. အဝဲဒၣ်န့ၣ်, သုဘၣ်ဒိ ကနၣ်အကလုၢ်လီၤ.
\v 38 \x + \xt ၅မိၤ. ၁၈း၁၅|Deut.18.15\x*အအံၤမ့ၢ်ပှၤ လၢအအိၣ်ဒီးတၢ်အိၣ်ဖှိၣ်လၢပှၢ်မုၢ်ကနၢ, အိၣ်ဒီးကလူး လၢအကတိၤတၢ်ဒီးအီၤလၢကစၢၢ်စံၤနါ, ဒီးအိၣ်ဒီးပပၢ် သ့ၣ်လၢအဒိးန့ၢ် တၢ်အကလုၢ်မူ, ဒ်သိးအကဟ့ၣ်လီၤ က့ၤလၢပှၤပဝဲဒၣ်အံၤလီၤ.
\v 39 အဝဲဒၣ်န့ၣ်, ပပၢ်သ့ၣ်တစူၢ် ဘၣ်ဝဲဘၣ်, ဒီးဆီၣ်ကွံာ်အီၤ, ဒီးက့ၤက့ၤဝဲလၢအသးဆူ အဲၤကူပတူး,
\v 40 ဒီးစံးဘၣ်စီၤအၤဟရိၣ်, တ့န့ၢ်ပှၤလၢက စၢ်တဖၣ်လၢအကလဲၤလၢပမဲာ်ညါတက့ၢ်. အဂ့ၢ်ဒ်အံၤ, တၢ်လၢစီၤမိၤရှ့လၢအဆှၢထီၣ်ပှၤလၢ ကီၢ်အဲၤကူပတူး အပူၤတဂၤအံၤ, တၢ်မၤအသးလၢအီၤဒ်လဲၣ်ဒ်လဲၣ်န့ၣ်, ပတသ့ၣ်ညါဘၣ်.\x + \xt ၂မိၤ. ၃၂း၁|Exod.32.1\x*
\p
\v 41 ဒီးလၢမုၢ်နံၤတဖၣ်န့ၣ်, အဝဲသ့ၣ်တ့ ဂီၤဖံးဖိတဒု, ဒီး လုၢ်တၢ်လုၢ်လၢတၢ်ဂီၤန့ၣ်, ဒီးမုာ်လၤဝဲလၢတၢ်လၢအမၤ လၢအစုဒၣ်ဝဲလီၤ.
\v 42 ဒီးယွၤဃၣ်ဒူချၢအသးလၢအီၤ, ဒီး ညိကွံာ်အီၤဒ်သိးအကဘါထီၣ်မူခိၣ်အသုးမုၢ်, ဒ်တၢ်ကွဲး အသးလၢဝံသ့ၣ်တဖၣ်အလံာ်ပူၤအသိးလီၤ. အံၣ်စရ့လးအဟံၣ်ဖိသ့ၣ်ဧၢ, အနံၣ်လွံၢ်ဆံညါလၢပှၢ် မုၢ်ကနၢန့ၣ်, သုဟဲစိာ်န့ၢ်ယၤလၢတၢ်ကျီသံကွံာ်, ဒီး တၢ်လုၢ်စ့ၢ်ကီးဧါ.
\p
\v 43 ဒီးသုစိာ်ထီၣ်မိၤလးအဒဲ, ဒီးသုကစၢ်ရၣ်ဖၣ်အဆၣ်အဖီလီၤ. အဝဲန့ၣ် မ့ၢ်တၢ်ဂီၤလၢသုမၤ, ဒ်သိးသုကဘူၣ်ထီၣ် ဘါထီၣ်အီၤလီၤ. ဒီးယကလဲၤစိာ်သုဆူ ဘၤဘူၤလိၣ် အဝၢ်ဘးခီလီၤ.\x + \xt ဧၤ. ၅း၂၅-၂၇|Acts.5.25-Acts.5.27\xt*.\x*
\p
\v 44 ပပၢ်သ့ၣ်အိၣ်ဒီး တၢ်အုၣ်အသးအဒဲလၢပှၢ်မုၢ်ကနၢ, ဒ်ပှၤလၢအကတိၤတၢ်ဒီးစီၤမိၤရှ့တဂၤမၤလိာ်ဝဲ, ဒ်သိးအ ကမၤအီၤဒ်အက့ၢ်အဂီၤလၢအထံၣ်ဝဲအသိးန့ၣ်လီၤ.
\v 45 ဒီး ပပၢ်သ့ၣ်ဒိးန့ၢ်ဝဲ, ဒီးဟဲစိာ်အီၤဒီးစီၤယိၤရှူဆူတၢ်န့ၢ်သါ ပှၤကလုာ်တဖၣ် လၢယွၤညိကွံာ်အီၤလၢပပၢ်သ့ၣ်အမဲာ် ညါ, တုၤလီၤလၢစီၤဒၤဝံးအမုၢ်နံၤန့ၣ်လီၤ.
\v 46 အဝဲဒၣ်န့ၣ် ဘၣ်တၢ်ဘျုးတၢ်ဖှိၣ်လၢယွၤ, ဒီးဃ့တၢ်လၢအဂီၢ်ဒၣ်ဝဲ, လၢအကဃုန့ၢ် စီၤယၤကိာ်အကစၢ်အအိၣ်အလီၢ်လီၤ.―
\p
\v 47 ဘၣ်ဆၣ်ဒီးစီၤၡလိၤမိၤမၤထီၣ်အဟံၣ်လီၤ.
\p
\v 48 မ့ၢ်နာ်သက့ဒ်န့ၣ်ဒီး, တၢ်အထီကတၢၢ်တဂၤတအိၣ် တဆိးဘၣ်ဝဲလၢဟံၣ်လၢပှၤမၤလၢအစုဘၣ်. ဒ်ဝံစံးဝဲအ သိး,
\p
\v 49 မူခိၣ်မ့ၢ်ယလီၢ်ပစိာ်, ဒီးဟီၣ်ခိၣ်မ့ၢ်ယခီၣ်ယီၢ်အလီၢ်လီၤ. သုကမၤဟံၣ်လၢယဂီၢ်မနုၤလဲၣ်, ကစၢ်စံးဝဲဒၣ်, ယအိၣ်ဘှံးအလီၢ်မ့ၢ်မနုၤတမံၤလဲၣ်,
\p
\v 50 တၢ်ခဲလၢာ်အံၤ, တမ့ၢ်ဘၣ်ယမၤအီၤလၢ ယစုဘၣ် ဧါ.\x + \xt ၡါ. ၆၆း၁|Isa.66.1\x*
\p
\v 51 ပှၤအကိာ်ဆူၣ်, ဒီးအသးဒီးအနၢ် တဘၣ်တၢ်ကူးတ ရံးဘၣ်သ့ၣ်ဧၢ, သုထီဒါဘၣ်သးစီဆှံတဘိယူၢ်ဃီလီၤ. ဒ်သုပၢ်သ့ၣ်အသိးန့ၣ်, မ့ၢ်သုစ့ၢ်ကီးလီၤ.
\v 52 ဝံလၢသုပၢ် သ့ၣ်တမၤအၢမၤသီဘၣ်န့ၣ်, မ့ၢ်ဖဲလဲၣ်တဂၤလဲၣ်. ဒီး မၤသံပှၤတဖၣ်လၢအစံးပာ်ဝဲ လၢတၢ်တီတၢ်လိၤတဂၤ ကဟဲန့ၣ်, ဒီးသုကဲထီၣ်ခဲကနံၣ်အံၤလၢပှၤဟ့ၣ်လီၤကွံာ် အီၤ, ဒီးပှၤမၤသံအီၤန့ၣ်လီၤ.
\v 53 သုဝဲဒၣ်အံၤ, သုဒိးန့ၢ်တၢ် အကလုၢ်အကထါ လၢကလူးတဖၣ် ကတဲာ်ကတီၤဝဲ ဘၣ်ဆၣ်ဒီး, သုတတိၢ်န့ၢ်ဘၣ်အီၤဘၣ်.
\p
\v 54 ဒီးတုၤအနၢ်ဟူတၢ်တဖၣ်န့ၣ်ဒီး, အသးဘၣ်ဘုးတဲာ် ဒီး, အ့ၣ်စဃံးအမဲလၢအလိၤလီၤ.
\v 55 မ့မ့ၢ်အဝဲဒၣ်န့ၣ်လၢ ထီၣ်ပှဲၤထီၣ်ဒီးသးစီဆှံ, ဒီးကွၢ်ထံတၢ်ဆူမူခိၣ်, ဒီးထံၣ် ဘၣ်ယွၤအလၤကပီၤ, ဒီးယ့ၣ်ရှူးအိၣ်ဆၢထၢၣ်လၢယွၤအ စုထွဲလီၤ.
\v 56 ဒီးစံးဝဲဒၣ်, ကွၢ်ကွၢ်, ယထံၣ်မူခိၣ်အိးထီၣ် အသး, ဒီးပှၤကညီအဖိခွါန့ၣ်အိၣ်ဆၢထၢၣ်လၢယွၤအစု ထွဲလီၤ.
\v 57 ဒီးအဝဲသ့ၣ်ကိးပသူထီၣ်လၢအကလုၢ်ဖးဒိၣ်, ဒီးမၤဘၢဃာ်အနၢ်, ဒီးဃ့ၢ်ဃီၤဝဲလၢအသးတဖျၢၣ်ဃီ, ဆူအအိၣ်,
\v 58 ဒီးဟီထီၣ်ကွံာ်အီၤဆူဝ့ၢ်အချၢ, ဒီးကွံာ်အီၤ လၢလၢၢ်လီၤ. ဒီးပှၤအုၣ်အသးတဖၣ်, ပာ်လီၤအကူအ သိးလၢပှၤဖိၣ်သၣ်ခွါ, ကိးဝဲအမံၤလၢစီၤစီလူး, အခီၣ်ထံး လီၤ.
\v 59 ဒီးအဝဲသ့ၣ်ကွံာ်စီၤစတ့းဖၣ်လၢ လၢၢ်ဖဲအဘါထု ကဖၣ်တၢ်ဒီးစံးဝဲဒၣ်, ယ့ၣ်ရှူးကစၢ်ဧၢ, တူၢ်လိာ်ယသး တက့ၢ်.
\v 60 ဒီးအဝဲဒၣ်ချံးလီၤအခီၣ်, ဒီးကိးပသူထီၣ်လၢ အကလုၢ်ဖးဒိၣ်, ကစၢ်ဧၢ, တၢ်ဒဲးဘးအံၤ, သုတပာ်လၢ အဝဲသ့ၣ်အလိၤတဂ့ၤ. စံးဝဲဒ်န့ၣ်ဒီး, မံသပ့ၤဝဲလီၤ.
\c 8
\cl ၈
\p
\v 1 ဒီးတၢ်မၤသံအီၤန့ၣ် စီၤစီလူး အၢၣ်လီၤအီလီၤဝဲလီၤ. ဒီးတၢ်လၢမုၢ်တနံၤန့ၣ်, တၢ်မၤအၢမၤနးတၢ်အိၣ်ဖှိၣ်လၢ ယရူၤၡလ့ၣ်အပူၤနးမး, ဒီးပှၤခဲလၢာ်လီၤပြံလီၤပြါလၢ ကီၢ်ယူဒၤ, ဒီးကီၢ်ၡၤမရံသကုၤဆးဒးလီၤ. တဟးဘၣ် ဝဲထဲပှၤတၢ်မၢဖိတဖၣ်ဧိၤလီၤ.
\v 2 ဒီးပှၤယူးယီၣ်ယွၤတဖၣ်, လဲၤခူၣ်လီၤကွံာ်စီၤစတ့းဖၣ်, ဒီးဟီၣ်တၢ်ယၢၤတၢ်လၢအ ဃိဒိၣ်ဒိၣ်ကလဲာ်လီၤ.
\v 3 ဒီးစီၤစီလူးတဂၤန့ၣ်, မၤဟးဂီၤ တၢ်အိၣ်ဖှိၣ်, ဒီးလဲၤနုာ်ဝဲတဟံၣ်စဲတဟံၣ်, ဒီးမိၤပှၤပိာ် မုၣ်ဒီးပှၤပိာ်ခွါ, ဒီးဟ့ၣ်လီၤကွံာ်အီၤဆူဃိာ်ပူၤလီၤ.
\p
\v 4 မၤသးဒ်န့ၣ်ဒီး ပှၤလၢအလီၤပြံလီၤပြါတဖၣ်, လဲၤစံၣ် တဲၤတဲလီၤတၢ်အကလုၢ်အကထါသကုၤဆးဒးလီၤ.
\p
\v 5 ဒီးစီၤဖံလံးပူး လဲၤလီၤဆူဝ့ၢ်ၡၤမရံအပူၤ, ဒီးစံၣ်တဲၤ တဲလီၤအဝဲသ့ၣ်လၢခရံာ်အဂ့ၢ်လီၤ.
\v 6 ဒီးပှၤဂီၢ်မုၢ်နၢ်ဟူ တၢ်, ဒီးထံၣ်တၢ်လီၤလးလၢစီၤဖံလံးပူးမၤဝဲ, ဒီးဒိကနၣ် အကလုၢ်ကထါလၢအသးတဖျၢၣ်ဃီလီၤ. အဂ့ၢ်ဒ်အံၤ,
\p
\v 7 တၢ်နါအိၣ်လၢပှၤအါဂၤအလိၤ, ကိးပသူထီၣ်လၢအက လုၢ်ဖးဒိၣ်, ဒီးဟးထီၣ်ကွံာ်ဝဲလီၤ. ဒီးပှၤသံတခီပၤဒီးပှၤ အခီၣ်ဟးဂီၤသ့ၣ်တဖၣ်, ဘျါက့ၤဝဲအါဂၤလီၤ.
\v 8 ဒီးတၢ် သးခုဖးဒိၣ်အိၣ်ဝဲလၢဝ့ၢ်တဖျၢၣ်န့ၣ်အပူၤလီၤ.
\p
\v 9 ဒီးလၢဝ့ၢ်ပူၤန့ၣ်, မတၤတဂၤလၢအမၤကဒါပမဲာ်လၢ သီ, အမံၤစီၤၡံမိၣ်, အိၣ်ဝဲတဂၤလီၤ. ဒီးစံးလီၤအသး လၢတၢ်အဒိၣ်တဂၤ, ဒီးမၤမၢမၣ် ပှၤၡၤမရံဖိတကလုာ် န့ၣ်လီၤ.
\v 10 ပှၤခဲလၢာ်လၢအဆံးပၢၢ်လၢအဒိၣ်တဖၣ်ဒိက နၣ်အီၤ, ဒီးစံးဝဲဒၣ်, အဝဲတဂၤအံၤမ့ၢ်ယွၤအစိဒိၣ်အက မီၤဒိၣ်လီၤ.
\v 11 မ့ၢ်အမၤကဒါအမဲာ်ဃဲးဃဲးတ့ၢ်, ဒီးမၤက တုၤပှၤအသးဒီး, အဝဲသ့ၣ်ဒိကနၣ်အီၤလီၤ.
\v 12 ဘၣ်ဆၣ်ဒီး တုၤပှၤတဖၣ်န့ၣ်စူၢ်က့ၤနာ်က့ၤ စီၤဖံလံးပူးစံၣ်တဲၤတဲလီၤ ယွၤအဘီအမုၢ်ဒီး ယ့ၣ်ရှူးခရံာ်အမံၤအဂ့ၢ်န့ၣ်ဒီး, အဝဲ သ့ၣ်ဒိးဘျၢ*အသးဒီးမုၣ်ဒီးခွါလီၤ.
\p
\v 13 စီၤၡံမိၣ်အကစၢ်ဒၣ်ဝဲ, စူၢ်က့ၤနာ်က့ၤစ့ၢ်ကီး, ဒီးဒိး ဘျၢ*အသး, ဒီးအိၣ်ဝဲဒီးစီၤဖံလံးပူး, ဒီးကွၢ်တၢ်ပနီၣ် လီၤလး, ဒီးတၢ်လီၤလးဒိၣ်လၢအမၤအသး, ဒီးပာ်အ သးကမၢကမၣ်လီၤ.
\p
\v 14 ဒီးတုၤပှၤတၢ်မၢဖိလၢယရူၤၡလ့ၣ်အပူၤ, နၢ်ဟူလၢပှၤ ၡၤမရံဖိတူၢ်လိာ်ယွၤအကလုၢ်အကထါဒီး, မၢစီၤပ့းတ ရူးဒီးစီၤယိၤဟၣ်လဲၤဆူအအိၣ်လီၤ.
\v 15 ဒီးအဝဲသ့ၣ်ဟဲလီၤ, ဒီးဘါထုကဖၣ်တၢ် လၢအဂီၢ်ဒ်သိးအကဒိးန့ၢ်သးစီဆှံ လီၤ.
\v 16 အဂ့ၢ်ဒ်အံၤ, သးစီဆှံန့ၣ်တဟဲလီၤဒံးဘၣ်လၢအ လိၤနီတဂၤဘၣ်. ထဲအဒိးဘျၢ*အသးဆူကစၢ်ယ့ၣ်ရှူးအ မံၤအပူၤဧိၤလီၤ.
\v 17 တုၤနုၤတစုပာ်အစုလၢပှၤတဖၣ်န့ၣ်အ လိၤဒီး, အဝဲသ့ၣ်ဒိးန့ၢ်သးစီဆှံလီၤ.
\p
\v 18 ဒီးတုၤစီၤၡံမိၣ်ထံၣ်ဝဲလၢ ပှၤတၢ်မၢဖိပာ်အစုလၢ ပှၤ အလိၤ, ဒီးတၢ်ဟ့ၣ်လီၤသးစီဆှံန့ၣ်သတးဒီး, ဟဲစိာ်စ့ ဆူအအိၣ်,
\v 19 ဒီးစံးဝဲဒၣ်, ဟ့ၣ်လီၤစ့ၢ်ကီးယၤလၢတၢ်စိ တၢ်ကမီၤအံၤ, ဒ်သိးဖဲဒၣ်ပှၤလၢယပာ်ယစုလၢအလိၤ န့ၣ်, ကဒိးန့ၢ်သးစီဆှံတက့ၢ်.
\v 20 ဒီးစီၤပ့းတရူးစံးဘၣ်အီၤ, မ်နစ့ဟးဂီၤဃုာ်ဒီးနၤတက့ၢ်. အဂ့ၢ်ဒ်အံၤ, နဆိကမိၣ် လၢယွၤအတၢ်ဟ့ၣ်န့ၣ်, ပှၤပှ့ၤန့ၢ်လၢစ့သ့လီၤ.
\v 21 နတၢ် တနီၤဂ့ၤ, နဂီၢ်ဂ့ၤ, တအိၣ်ဘၣ်လၢတၢ်အံၤအပူၤဘၣ်. အဂ့ၢ်ဒ်အံၤ, နသူၣ်နသးတလိၤဘၣ်လၢယွၤအမဲာ်ညါ.―
\p
\v 22 မၤသးဒ်န့ၣ်ဒီး, လၢနတၢ်အၢတၢ်သီအံၤသ့ၣ်နီၣ်ပီၢ်ယၢ် လီၤက့ၤနသး, ဒီးဃ့ကညးယွၤတက့ၢ်. ဘၣ်တဘၣ်က မၤပူၤဖျဲးနသးအတၢ်ဆိကမိၣ်လီၤ.
\v 23 အဂ့ၢ်ဒ်အံၤ, ယထံၣ် ဘၣ်လၢနအိၣ်လၢသဒံအခၣ်, ဒီးတၢ်တတီတလိၤဘၣ် အပျံၤစၢဃာ်အပူၤလီၤ.
\p
\v 24 ဒီးစီၤၡံမိၣ်ကတိၤဆၢတၢ်ဒီးစံးဝဲဒၣ်, ဃ့ဘါထုကဖၣ် လၢယဂီၢ်လၢယွၤ, ဒ်သိးတၢ်လၢသုစံးန့ၣ်, အသုတဟဲ ဘၣ်ယလိၤနီတမံၤတဂ့ၤန့ၣ်တက့ၢ်.
\p
\v 25 မၤသးဒ်န့ၣ်ဒီး, တုၤအဝဲသ့ၣ်တဖၣ်အုၣ်အသး, ဒီး စံၣ်တဲၤတဲလီၤယွၤအကလုၢ်အကထါဒီး, က့ၤထီၣ်က့ၤ ဝဲဆူယရူၤၡလ့ၣ်, ဒီးစံးဘၣ်တဲဘၣ်တၢ်သးခုအကစီၣ် လၢပှၤၡၤမရံဖိအသဝီအါပူၤလီၤ.
\p
\v 26 ဒီးယွၤအကလူးတဂၤ စံးဘၣ်စီၤဖံလံးပူး ဒီးစံးဝဲဒၣ်, ဂဲၤဆၢထၢၣ်ဒီး လဲၤဆူကလံၤထံး, ဆူကျဲလဲၤလၢယရူၤ ၡလ့ၣ်ဆူဂါစၤအပူၤန့ၣ်တက့ၢ်. တၢ်ဖဲန့ၣ် မ့ၢ်ပှၢ်မုၢ်က နၢလီၤ.
\p
\v 27 ဒီးဂဲၤဆၢထၢၣ်လဲၤဝဲလီၤ. ဒီးကွၢ်ကွၢ်, ပှၤအဲၤသံအီး ပးဖိ, ပှၤဒ့ဒံၣ်, ပဒိၣ်ဘၣ်ဃးဒီးအီၤအဲၤသံအီးပးအနီၢ်ပၤ မုၣ်, နီၢ်ကၣ်ဒါက့ၤ, လၢအပၢၤအတၢ်လုၢ်ဒိၣ်ပှ့ၤဒိၣ်ခဲ လၢာ်တဂၤ, လဲၤထီၣ်ဘါတၢ်လၢယရူၤၡလ့ၣ်အပူၤ, ဒီး က့ၤက့ၤဝဲလီၤ.
\v 28 ဒီးဆ့ၣ်နီၤလၢလ့ၣ်ကဟၣ်အပူၤ, ဒီးဖး ဝံစီၤယၡါယၤအလံာ်လီၤ.
\p
\v 29 ဒီးသးန့ၣ်စံးဘၣ်စီၤဖံလံးပူး, လဲၤချုးန့ၢ်လ့ၣ်ကဟၣ် န့ၣ်တက့ၢ်.
\v 30 ဒီးစီၤဖံလံးပူးဃ့ၢ်တုၤဝဲ, ဒီးနၢ်ဟူဝဲလၢအ ဖးဝံစီၤယၡါယၤအလံာ်, ဒီးစံးဝဲဒၣ်, တၢ်လၢနဖးန့ၣ်န နၢ်ပၢၢ်စ့ၢ်ကီးဧါ.
\v 31 ဒီးစံးဝဲဒၣ်, ပှၤတဂၤဂၤမ့ၢ်တဒုးနဲၣ် ဘၣ်ယၤဒီး, ယနၢ်ပၢၢ်ကသ့ဒ်လဲၣ်. ဒီးဃ့ကညးစီၤဖံလံး ပူးဒ်သိးအကဟဲထီၣ်ဆ့ၣ်နီၤဒီးအီၤလီၤ.
\p
\v 32 ဒီးလံာ်တတီၤလၢအဖးဝဲန့ၣ်မ့ၢ်တၢ်အံၤ, ဒ်သိဘၣ်တၢ်မိၤအီၤဆူတၢ်မၤသံအီၤ, ဒီးဒ်သိဖိအိၣ်ဘှီၣ် လၢပှၤတံာ်အဆူၣ် အမဲာ်ညါအ သိးန့ၣ်, အဝဲဒၣ်တအဲးထီၣ်ဘၣ်အထးခိၣ်ဒ်န့ၣ်အသိးလီၤ.
\p
\v 33 လၢတၢ်ဆီၣ်လီၤအသးအပူၤန့ၣ်, တၢ်ထုးကွံာ်အတၢ် စံၣ်ညီၣ်, ဒီးမ့ၢ်မတၤကတဲဖျါထီၣ် အစၢၤအသွဲၣ်တ ဂၤလဲၣ်. အဂ့ၢ်ဒ်အံၤ, တၢ်ထုးကွံာ်အသးသမူလၢ ဟီၣ်ခိၣ်ချၢ လီၤ.\x + \xt ၡါ. ၅၃း၇|Isa.53.7\x*
\p
\v 34 ဒီးပှၤဒ့ဒံၣ်ဖိန့ၣ် ကတိၤဆၢစီၤဖံလံးပူးဒီးစံးဝဲဒၣ်, ယ စံးနၤ, မ့ၢ်ဝံကတိၤတၢ်အံၤလၢမတၤတဂၤအဂ့ၢ်လဲၣ်. လၢ အကစၢ်ဒၣ်ဝဲအဂ့ၢ်, လၢပှၤဂၤအဂ့ၢ်လဲၣ်.
\v 35 ဒီးစီၤဖံလံး ပူးအဲးထီၣ်အထးခိၣ်, ဒီးမၤထီၣ်အခီၣ်ထံးလၢတၢ်ကွဲးအ သးတတီၤအံၤ, ဒီးစံၣ်တဲၤတဲလီၤအီၤလၢယ့ၣ်ရှူးအဂ့ၢ်အ ကျိၤလီၤ.
\v 36 ဒီးလဲၤတၢ်လၢကျဲအဖၢမုၢ်ဒီး, တုၤဝဲလၢထံ တပူၤ, ဒီးပှၤဒ့ဒံၣ်ဖိစံးဝဲဒၣ်, ကွၢ်ကွၢ်, ထံအိၣ်ဝဲလီၤ. ဒ်သိးယသုတဒိးဘျၢ*ယသးတဂ့ၤဒီး, မ့ၢ်မနုၤတြီၤယၤ တမံၤလဲၣ်.
\v 37 (ဒီးစီၤဖံလံးပူးစံးဝဲဒၣ်, နမ့ၢ်စူၢ်က့ၤနာ်က့ၤ လၢနသးဒီဖျၢၣ်ညါဒီး, ဂ့ၤဒိးနၤလီၤ. ဒီးအဝဲဒၣ်ကတိၤ ဆၢတၢ်ဒီးစံးဝဲဒၣ်, ယနာ်လၢယ့ၣ်ရှူးခရံာ်န့ၣ် မ့ၢ်ယွၤ အဖိခွါလီၤ.)
\v 38 ဒီးမၤလိာ်ဝဲဒ်သိး လ့ၣ်ကဟၣ်ကအိၣ် ကတီၢ်လီၤ. ဒီးစီၤဖံလံးပူး, ဒီးပှၤဒ့ဒံၣ်ဖိ, လဲၤလီၤဆူ ထံကျါခံဂၤလၢာ်, ဒီးအဝဲဒၣ်ဘျၢ*အီၤလီၤ.
\v 39 ဒီးတုၤအ ဟဲက့ၤထီၣ်လၢထံကျါဒီး, ယွၤအသးန့ၣ် ထုးကွံာ်စီၤဖံ လံးပူး, ဒီးပှၤဒ့ဒံၣ်ဖိန့ၣ်တထံၣ်လၢၤဘၣ်အီၤဘၣ်. အဂ့ၢ် ဒ်အံၤ, အသူၣ်ခုအသးခုဒီး, လဲၤဒၣ်တၢ်လၢအကျဲလီၤ.―
\p
\v 40 မ့မ့ၢ်တၢ်ထံၣ်န့ၢ်စီၤဖံလံးပူးလၢအးစဒိာ်လီၤ. ဒီးလဲၤခီဂာ် ဝဲ, ဒီးစံၣ်တဲၤတဲလီၤတၢ်လၢကိးခူကိးဝ့ၢ်အပူၤ, တုၤအ ပၢၢ်လၢကဲၤစါရံၤလီၤ.
\c 9
\cl ၉
\p
\v 1 ဘၣ်ဆၣ်ဒီးစီၤစီလူး သါထီၣ်ဒံးတၢ်ကတိၤမၤပျံၤတၢ်, ဒီးတၢ်မၤသံတၢ်, လၢကစၢ်အပျဲၢ်အဘီၣ်အလိၤ, ဒီးလဲၤ ဝဲဆူပှၤလုၢ်တၢ်အခိၣ်အအိၣ်,
\v 2 ဒီးဃ့လံာ်လၢအီၤ, လၢ ကလဲၤဆူဒၤမ့ၤစ့း, ဆူဘူၣ်ဘျီၣ်တဖၣ်, ဒ်သိးအမ့ၢ်ထံၣ် န့ၢ်ပှၤဘၣ်ဃးဒီးကျဲအံၤ, ပိာ်မုၣ်မ့ၢ်ဂ့ၤ, ပိာ်ခွါမ့ၢ်ဂ့ၤဒီး, ကစၢဃာ်အီၤဒီးဟဲက့ၤစိာ်ဆူယရူၤၡလ့ၣ်လီၤ.
\p
\v 3 ဒီးလဲၤတၢ်အဖၢမုၢ်, ဒီးဘူးထီၣ်ဒီးဒၤမ့ၤစ့းဒီး, တၢ် ကပီၤလၢမူခိၣ် ကပီၤထီၣ်ဝးတရံးအီၤ သလ့ၢ်ကလာ် လီၤ.
\v 4 ဒီးလီၤဃံၤဝဲလၢဟီၣ်ခိၣ်အဖီခိၣ်, ဒီးနၢ်ဟူတၢ်အ ကလုၢ်စံးဘၣ်အီၤ, စီၤစီလူးဧၢ, စီၤစီလူးဧၢ, ဘၣ်မနုၤလၢ နမၤအၢယၤလဲၣ်.
\v 5 ဒီးစံးဝဲဒၣ်, ကစၢ်ဧၢ, နမ့ၢ်မတၤတဂၤ လဲၣ်. ဒီးကစၢ်စံးဝဲဒၣ်, ယမ့ၢ်ယ့ၣ်ရှူးလၢနမၤအၢအီၤလီၤ. (နထူဘၣ်နီၣ်ခိၣ်စူန့ၣ်ကီမးလီၤ.
\v 6 ဒီးအဝဲဒၣ်ကနိးက စုာ်, ဒီးကမၢကမၣ်, ဒီးစံးဝဲဒၣ်, ကစၢ်ဧၢ, ယဘၣ်မၤ ဒ်လဲၣ်. ဒီးကစၢ်စံးဘၣ်အီၤ,) ဂဲၤဆၢထၢၣ်, ဒီးလဲၤနုာ်ဆူ ဝ့ၢ်ပူၤဒီးနဘၣ်မၤမနုၤမနုၤန့ၣ်, တၢ်ကစံးဘၣ်နၤလီၤ.
\p
\v 7 ဒီးပှၤလၢ အလဲၤတၢ်ဒီးအီၤတဖၣ်န့ၣ်, နၢ်ဟူတၢ်က လုၢ်အသီၣ်ဘၣ်ဆၣ်ဒီး, တထံၣ်ဘၣ်ပှၤနီတဂၤဘၣ်, ဒီး ဆၢထၢၣ်အိၣ်ဘှီၣ်ကလာ်လၢတၢ်သးကတုၤလီၤ.
\v 8 ဒီး စီၤစီလူးဂဲၤဆၢထၢၣ်လၢဟီၣ်ခိၣ်အဖီခိၣ်, ဒီးတုၤအစီၣ် ထီၣ်အမဲာ်ဒီး, တထံၣ်ဘၣ်ပှၤနီတဂၤဘၣ်. ဒီးပှၤဆှၢအီၤ လၢအစုဆူဒၤမ့ၤစ့းအပူၤလီၤ.
\v 9 ဒီးအိၣ်ဝဲသၢနံၤ ဒီးတ ထံၣ်ဘၣ်တၢ်, ဒီးတအီၣ်ဘၣ်ဒီးတအီဘၣ်တၢ်ဘၣ်လီၤ.
\p
\v 10 ဒီးအပျဲၢ်အဘီၣ်, ကိးဝဲအမံၤလၢစီၤအနၤနံ, လၢဒၤမ့ၤ စ့းအပူၤအိၣ်ဝဲတဂၤလီၤ. ဒီးကစၢ်စံးဘၣ်အီၤ လၢတၢ် ထံၣ်တၢ်လၢညါခီအပူၤ, စီၤအနၤနံဧၢ, ဒီးစံးဝဲဒၣ်, ကွၢ် ကွၢ်ယၤလီၤ, ကစၢ်ဧၢ.
\v 11 ဒီးကစၢ်စံးဘၣ်အီၤ, ဂဲၤဆၢထၢၣ် ဒီးလဲၤဆူကျဲကိးဝဲအမံၤလၢတၢ်ဘျၢ, ဒီးဃုန့ၢ်ပှၤတၢ်စူး ဖိ, အမံၤစီၤစီလူး, လၢစီၤယူဒၤအဟံၣ်ပူၤတက့ၢ်. အဂ့ၢ်ဒ် အံၤ, ကွၢ်ကွၢ်, အဝဲဒၣ်ဘါထုကဖၣ်တၢ်လီၤ.
\v 12 ဒီးထံၣ်တၢ် လၢညါခီ, ဒီးထံၣ်ပှၤအမံၤစီၤအနၤနံတဂၤဟဲနုာ်, ဒီးပာ် အစုလၢအလိၤ, ဒ်သိးအကထံၣ်ထီၣ်တၢ်လီၤ.
\p
\v 13 ဒီးစီၤအနၤနံကတိၤဆၢဝဲ, ကစၢ်ဧၢ, အဝဲဒၣ်တဂၤအ ဂ့ၢ်အကျိၤဖဲအမၤအၢမၤနး နပှၤစီဆှံလၢယရူၤၡလ့ၣ်တ ဖၣ်န့ၣ်, ယနၢ်ဟူလံလၢပှၤအါဂၤလံ.
\v 14 အိၣ်စ့ၢ်ကီးဖဲအံၤ ဒီးအစိအကမီၤလၢပှၤလုၢ်တၢ်အခိၣ်တဖၣ်, ဒ်သိးအက စၢဃာ်ကယဲၢ်ပှၤလၢအကိးထီၣ်နမံၤလီၤ.
\v 15 ဒီးကစၢ်စံး ဘၣ်အီၤ, လဲၤတက့ၢ်, အဂ့ၢ်ဒ်အံၤ, အဝဲဒၣ်န့ၣ်မ့ၢ်တၢ်ဃု ထၢအသပၢၤလၢယဂီၢ်, ဒ်သိးအကစိာ်ယမံၤဆူ ပှၤက လုာ်တဖၣ်, ဒီးစီၤပၤတဖၣ်, ဒီးပှၤအံၣ်စရ့လးဖိတဖၣ် အမဲာ်ညါလီၤ.
\v 16 အဂ့ၢ်ဒ်အံၤ, ကဘၣ်ဒိးတၢ်လၢယမံၤ အဃိ, ဆံးအါဆံးအါန့ၣ်, ယကဒုးနဲၣ်နၤအီၤလီၤ.
\v 17 ဒီး စီၤအနၤနံဟးထီၣ်ဝဲ, ဒီးလဲၤနုာ်ဆူဟံၣ်ပူၤ, ဒီးပာ်အစု လၢအလိၤ, ဒီးစံးဝဲဒၣ်, ဒီပုၢ်ဝဲၢ်စီၤစီလူးဧၢ, ကစၢ်လၢအ အိၣ်ဖျါထီၣ်လၢနမဲာ်ညါ လၢနဟဲလၢကျဲပူၤယ့ၣ်ရှူးတ ဂၤန့ၣ်, မၢယဟဲဆူနအိၣ်, ဒ်သိးနကထံၣ်ထီၣ်က့ၤတၢ်, ဒီးနကပှဲၤထီၣ်ဒီးသးစီဆှံလီၤ.
\v 18 ဒီးတၢ်လီၤတဲာ်ကွံာ်လၢ အမဲာ်အလိၤတကီၢ်ခါဒ်ညၣ်သဒံၣ်အသိး, ဒီးထံၣ်ထီၣ် က့ၤတၢ်တကီၢ်ခါ, ဒီးဂဲၤဆၢထၢၣ်ဒီးဒိးဘျၢ*အသးလီၤ.―
\p
\v 19 ဒီးအီၣ်တၢ်အီတၢ်, ဒီးအဂံၢ်အဘါဆူၣ်ထီၣ်က့ၤလီၤ.
\v 20 ဒီးအိၣ်အနံၤအသီ တနီၤနီၤ, ဒီးအပျဲၢ်အဘီၣ်လၢဒၤမ့ၤစ့းအပူၤလီၤ. ဒီးစံၣ်တဲၤတဲလီၤတကီၢ်ခါလၢဘူၣ်ဘျီၣ်တဖၣ်အပူၤ, လၢယ့ၣ်ရှူးတဂၤအံၤ, မ့ၢ်ယွၤအဖိခွါလီၤ.―
\p
\v 21 ဒီးကယဲၢ်ပှၤလၢအနၢ်ဟူဝဲတဖၣ်န့ၣ်, ပာ်အသးကမၢက မၣ်ဒီးစံးဝဲဒၣ်, ပှၤတဂၤအံၤမ့ၢ်ပှၤလၢအမၤဟးဂီၤပှၤလၢ အကိးထီၣ်တၢ်အမံၤအံၤ လၢယရူၤၡလ့ၣ်အပူၤ, ဒီးဟဲ ဖဲအံၤဒ်သိးအကစၢဃာ်အီၤ, ဒီးကက့ၤစိာ်အီၤဆူပှၤလုၢ် တၢ်အခိၣ်တဖၣ်အအိၣ်, တမ့ၢ်ဘၣ်ဧါ.
\p
\v 22 ဒီးစီၤစီလူးအစိအကမီၤဒိၣ်ထီၣ်ဝဲ, ဒီးကတိၤနၢၤက တိၤဃၣ်ပှၤယူဒၤဖိအိၣ်လၢဒၤမ့ၤစ့းအပူၤ, ဒီးဒုးနဲၣ်ဝဲလၢ အဝဲဒၣ်မ့ၢ်ခရံာ်လီၤ.
\p
\v 23 ဒီးတုၤအါနံၤအါသီပှဲၤထီၣ်ဒီး, ပှၤယူဒၤဖိတဖၣ်, ဒ် သိးအကမၤသံအီၤဒီး, ကူၣ်ထီၣ်ဖးလီၤလိာ်အသး တ ကူၢ်သ့ၣ်လီၤ.
\v 24 ဒီးအတၢ်ကူၣ်ထီၣ်ဖးလီၤန့ၣ်, စီၤစီလူး သ့ၣ်ညါဝဲလီၤ. ဒီးအဝဲသ့ၣ်ခိးတၢ်လၢပဲတရီအခီၣ်ထံး သ့သ့တနံၤသီသီတနၤဒ်သိးအကမၤသံအီၤလီၤ.
\v 25 ဒီးအ ပျဲၢ်အဘီၣ်ဟံးန့ၢ်အီၤလၢမုၢ်နၤ, ဒီးပာ်နုာ်အီၤလၢကုတ ဒုအပူၤ, ဒီးစဲၤလီၤအီၤလၢဝ့ၢ်ခိၣ်ဒူလီၤ.
\p
\v 26 ဒီးတုၤအတုၤက့ၤလၢယရူၤၡလ့ၣ်ဒီး, သါကဘျုးအ သးဒီးအပျဲၢ်အဘီၣ်လီၤ. ဒီးအဝဲသ့ၣ်တနာ်ဘၣ်လၢအ မ့ၢ်အပျဲၢ်အဘီၣ်ဘၣ်, ဒီးပျံၤအီၤခဲလၢာ်လီၤ.
\v 27 ဘၣ်ဆၣ် ဒီး, စီၤဘၢ်နါဘၤဟံးန့ၢ်အီၤ, ဒီးဆှၢအီၤဆူပှၤတၢ်မၢဖိ အအိၣ်, ဒီးစံးဘၣ်တဲဘၣ်အီၤ, လၢအဝဲဒၣ်ထံၣ်ဘၣ်က စၢ်လၢကျဲအဂ့ၢ်အကျိၤ, ဒီးလၢအကတိၤတၢ်ဒီးအီၤ, ဒီး လၢအစံၣ်တဲၤတဲလီၤတၢ်အိၣ်ဒီးအသးခူတလ့ၢ် လၢဒၤ မ့ၤစ့းအပူၤလၢယ့ၣ်ရှူးအမံၤလီၤ.
\v 28 ဒီးအိၣ်ဒီးအီၤဒီးဟဲနုာ် ဒီးဟးထီၣ်လၢယရူၤၡလ့ၣ်အပူၤ,
\v 29 ဒီးစံၣ်တဲၤတဲလီၤတၢ် လၢအသးခူတလ့ၢ် လၢကစၢ်ယ့ၣ်ရှူးအမံၤ, ဒီးကတိၤ တၢ်, ဒီးတဲးလိာ်ဃိလိာ်တၢ်ဒီးပှၤကတိၤဟ့းလ့ၣ်အကျိာ် တဖၣ်, ဒီးအဝဲသ့ၣ်ပာ်လီၤအသး လၢအကမၤသံအီၤ လီၤ.
\v 30 ဒီးဒီပုၢ်ဝဲၢ်သ့ၣ်တဖၣ်တုၤအသ့ၣ်ညါဝဲဒီး, ဆှၢ အီၤဆူကဲၤစါရံၤ, ဒီးမၢအလဲၤဆူတၢ်စူးလီၤ.
\p
\v 31 တုၤနုၤတစု တၢ်အိၣ်ဖှိၣ်လၢကီၢ်ယူဒၤ, ဒီးကၤလံၤ လါ, ဒီးၡၤမရံဒီဒီကီၢ်, ဒီဒီကီၢ်န့ၣ်, အိၣ်ခုၣ်အိၣ်မုာ်, ဒီးဒိးတၢ်မၤထီၣ်မၤထီ, ဒီးလဲၤတၢ်လၢတၢ်ပျံၤယွၤအပူၤ, ဒီးသးစီဆှံအမၤမုာ်တၢ်အပူၤသတးဒီး, အါထီၣ်ဂီၢ်ထီၣ် ဝဲလီၤ.
\p
\v 32 ဒီးတၢ်မၤအသးလၢ စီၤပ့းတရူး လဲၤဝ့ၤဝီၤသကုၤဆး ဒးအဖၢမုၢ်ဒီး, လဲၤလီၤဆူပှၤစီဆှံလၢအအိၣ်ဝဲဆိးဝဲလၢ လူးဒၤအပူၤလီၤ.
\v 33 ဒီးဖဲန့ၣ်ထံၣ်န့ၢ်ပှၤလၢအသံတခီပၤ, လၢအအိၣ်တ့ၢ်လၢ အလီၢ်မံပူၤဃိးနံၣ်, အမံၤစီၤအဲၤန့း တဂၤလီၤ.
\v 34 ဒီးစီၤပ့းတရူးစံးဘၣ်အီၤ, စီၤအဲၤန့းဧၢ, ယ့ၣ် ရှူးခရံာ်မၤဘျါက့ၤနၤလီၤ. ဂဲၤဆၢထၢၣ်, ဒီးဒါနလီၢ်မံ တက့ၢ်. ဒီးဂဲၤဆၢထၢၣ်ဝဲတကီၢ်ခါလီၤ.
\v 35 ဒီးကယဲၢ်ပှၤ လၢအအိၣ်ဝဲဆိးဝဲလၢလူးဒၤဒီးၡၤရိၣ်အပူၤ, ထံၣ်အီၤ, ဒီး ဃၣ်ဃီၤအသးဆူကစၢ်အအိၣ်တကူၢ်သ့ၣ်လီၤ.
\p
\v 36 ဒီးအပျဲၢ်အဘီၣ်အမံၤ နီၢ်တဘံၤသါ, အခီပညီမ့ၢ်ဒီၢ် ကါ, အိၣ်ဝဲလၢယၤဖိၤအပူၤတဂၤလီၤ. ပိာ်မုၣ်န့ၣ်လၢ ထီၣ်ပှဲၤထီၣ်ဒီးတၢ်မၤဂ့ၤ, ဒီးတၢ်ဟ့ၣ်သးကညီၤလၢအ မၤဝဲန့ၣ်လီၤ.
\v 37 လၢမုၢ်နံၤတဖၣ်န့ၣ်, တၢ်မၤအသးလၢအ ဘၣ်တၢ်ဆါဒီးသံဝဲလီၤ. ဒီးပှၤသ့ကွံာ်အီၤ, ဒီးပာ်အီၤ လၢဒၢးထီၣ်ထီတတီၤအပူၤလီၤ.
\v 38 ဒီးလူးဒၤအိၣ်ဘူးဒီး ယၤဖိၤသတးဒီး, အပျဲၢ်အဘီၣ်နၢ်ဟူလၢစီၤပ့းတရူးအိၣ် ဖဲန့ၣ်ဒီး, မၢပှၤခံဂၤလဲၤဃ့ကညးအီၤဒ်သိးအသုတသုး နံၤသုးသီတဂ့ၤဒီး, ကဟဲဆူအအိၣ်လီၤ.
\p
\v 39 ဒီးစီၤပ့းတရူးဂဲၤဆၢထၢၣ်, ဒီးဟဲဃုာ်ဒီးအီၤလီၤ. ဟဲ တုၤဝဲဒီး, ပှၤဆှၢနုာ်အီၤဆူဒၢးထီၣ်ထီတတီၤအပူၤ န့ၣ် လီၤ. ဒီးပှၤမုၣ်ကမဲခဲလၢာ်ဆၢထၢၣ်လၢအဃၢၤ, ဒီးဟီၣ် ဝဲ, ဒီးဒုးနဲၣ်ဆ့ဒီးယၣ်လၢနီၢ်ဒီၢ်ကါမၤဖဲအအိၣ်ဒံးဒီးအီၤ အဖၢမုၢ်လီၤ.
\v 40 ဒီးစီၤပ့းတရူးဒုးဟးထီၣ်ကွံာ်အီၤခဲလၢာ် ဆူခိဒီး, ချံးလီၤအခီၣ်, ဒီးဘါထုကဖၣ်တၢ်, ဒီးဃၣ်ဃီၤ အသးဆူအစိၣ်အအိၣ်, ဒီးစံးဝဲဒၣ်, နီၢ်တဘံၤသါဧၢ, ဂဲၤ ဆၢထၢၣ်တက့ၢ်. ဒီးစီၣ်ထီၣ်အမဲာ်, ဒီးထံၣ်စီၤပ့းတရူး ဒီး, ဂဲၤထၢၣ်ဆ့ၣ်နီၤဝဲလီၤ.
\v 41 ဒီးစီၤပ့းတရူးယူာ်ဃီၤအစု, ဒီးဝံၣ်ဆၢထၢၣ်အီၤ, ဒီးကိးက့ၤပှၤစီဆှံ, ဒီးပှၤမုၣ်ကမဲ သ့ၣ်တဖၣ်, ဒီးဟ့ၣ်လီၤက့ၤအီၤ, အိၣ်ဒီး အသးသမူ လီၤ.
\v 42 ဒီးတၢ်မၤအသးန့ၣ်, ပှၤသ့ၣ်ညါလၢယၤဖိၤအပူၤ သကုၤဆးဒး, ဒီးပှၤစူၢ်က့ၤနာ်က့ၤကစၢ်န့ၣ်အါဂၤလီၤ.
\p
\v 43 ဒီးတၢ်မၤအသးလၢ အအိၣ်ဒီးပှၤမၤတၢ်ဖံး, စီၤၡံမိၣ် လၢယၤဖိၤအပူၤ, အါနံၤအါသီလီၤ.
\c 10
\cl ၁၀
\p
\v 1 ဒီးမတၤတဂၤအမံၤ စီၤကန့လံး, သုးဖိတကယၤအ ခိၣ်ဘၣ်ဃးဒီးသုးဖိတဖုကိးအမံၤလၢအံၤတလံ, အိၣ်ဝဲ လၢကဲၤစါရံၤအပူၤတဂၤလီၤ.
\v 2 အဝဲဒၣ်န့ၣ်, ဒီးအပှၤ ဟံၣ်ဖိခဲလၢာ်, မ့ၢ်ပှၤလၢအယူးယီၣ်ဒီးပျံၤယွၤ, ဒီးမၤတၢ် သးကညီၤလၢပှၤဂီၢ်မုၢ်ဂီၢ်ပၤအါမး, ဒီးဃ့ဘါထုကဖၣ် ယွၤတဘိယူၢ်ဃီလီၤ.
\v 3 ဒီးလၢအထံၣ်တၢ်လၢညါခီဖျါ တြၢၢ်ကလာ်အပူၤ, လၢခွံနၣ်ရံၣ်ဃၣ်ဃၣ်န့ၣ်, ထံၣ်ဘၣ် ယွၤအကလူးတဂၤဟဲနုာ်ဆူအအိၣ်, ဒီးစံးဘၣ်အီၤ, စီၤ ကန့လံးဧၢ,
\v 4 ဒီးတုၤအကွၢ်ထံအီၤဒီး, ဘၣ်ပျံၤဘၣ်ဖုးဒီး စံးဝဲဒၣ်, ကစၢ်ဧၢ, မ့ၢ်မနုၤလဲၣ်. ဒီးစံးဘၣ်အီၤ, နတၢ်ထု ကဖၣ်, ဒီးနတၢ်ဟ့ၣ်သးကညီၤတၢ်တဖၣ်န့ၣ်, ထီၣ်ဘး လၢယွၤအမဲာ်ညါ, လၢတၢ်သ့ၣ်နီၣ်ထီၣ်က့ၤအဂီၢ်လံ.―
\p
\v 5 ဒီးခဲကနံၣ်အံၤမၢပှၤလဲၤဆူယၤဖိၤ, ဒီးကိးန့ၢ်စီၤၡံမိၣ်ကိး ဝဲအမံၤသီလၢစီၤပ့းတရူးတက့ၢ်.
\v 6 အဝဲဒၣ်အိၣ်တမှံၤလၢ ပှၤမၤတၢ်ဖံး, စီၤၡံမိၣ်အဟံၣ်ပူၤလၢအအိၣ်လၢပီၣ်လဲၣ် နံၤလီၤ.
\v 7 ဒီးတုၤကလူးလၢ အကတိၤတၢ်ဒီးအီၤတဂၤန့ၣ် ဟးထီၣ်ဒီး, အဝဲဒၣ်ကိးန့ၢ်အပှၤဟံၣ်ဖိခံဂၤ, ဒီးပှၤလၢအယူးယီၣ်ယွၤ, သုးဖိလၢအမၤအတၢ်ထီဘိအကျါတဂၤ,―
\p
\v 8 ဒီးတဲဘၣ်အီၤလၢတၢ်ခဲလၢာ်ဒီး, မၢအလဲၤဆူယၤဖိၤလီၤ.
\p
\v 9 ဒီးမုၢ်ဆ့ၣ်ထီၣ်တနံၤ, ဖဲအလဲၤတၢ်ဒီး ဘူးထီၣ်ဒီးဝ့ၢ် န့ၣ်, လၢဃုနၣ်ရံၣ်ဃၣ်ဃၣ်ဒီး, စီၤပ့းတရူးဒ်သိးအက ဘါထုကဖၣ်တၢ်ဒီး, လဲၤထီၣ်ဝဲဆူဟံၣ်ခိၣ်လီၤ.
\v 10 ဒီးတၢ် သၣ်ဝံၤအသး, ဒီးတၢ်မိၣ်အီၣ်အသးလၢတၢ်လီၤ. ဒီးပှၤ ကတဲာ်ကတီၤတၢ် အဖၢမုၢ်ဒီး, လီၤဘၣ်ဝဲလၢတၢ်ထံၣ် လၢညါခီအပူၤလီၤ.
\v 11 ဒီးထံၣ်ဘၣ်မူခိၣ်အိးထီၣ်အသး, ဒီးသပၢၤလီၤဂာ်ယၣ်ဖးဒိၣ်တဘ့ၣ် စၢဃာ်အသးလၢအ နၢၣ်လွံၢ်နၢၣ်, စဲၤလီၤအသးဆူဟီၣ်ခိၣ်အဖီခိၣ်လီၤ.
\v 12 ဒီး ကယဲၢ်ဆၣ်ဧိၤကီၢ်ဧိၤ, အိၣ်ဒီးအခီၣ်လွံၢ်ခီ, ဒီးတၢ်ဖိဃၢ် လၢဟီၣ်ခိၣ်ချၢ, ဒီးထိၣ်ဧိၤလံၣ်ဧိၤလၢမူကပိာ်လိၤတဖၣ် န့ၣ်, အိၣ်လၢအပူၤလီၤ.
\v 13 ဒီးတၢ်အကလုၢ်လီၤဘၣ်အီၤ, စီၤပ့းတရူးဧၢ, ဂဲၤဆၢထၢၣ်မၤသံတၢ်, ဒီးအီၣ်တၢ်တ က့ၢ်.
\v 14 ဒီးစီၤပ့းတရူးစံးဝဲဒၣ်, ကစၢ်ဧၢ, မ်အသုတမၤ အသးဒ်န့ၣ်တဂ့ၤ. အဂ့ၢ်ဒ်အံၤ, တၢ်တစီတဆှံဘၣ်, ဒီး တၢ်တကဆှီဘၣ်န့ၣ်, ယတအီၣ်ဘၣ်နီတစုဘၣ်.
\v 15 ဒီး တၢ်အကလုၢ်လီၤဘၣ်ကဒီးအီၤ, ပှဲၤထီၣ်ခံဘျီတဘျီ, တၢ် လၢယွၤမၤကဆှီန့ၣ်, သုတပာ်လၢတၢ်တစီတဆှံဘၣ် တဂ့ၤ.
\v 16 ဒီးတၢ်မၤအသးဒ်န့ၣ်သၢစု, ဒီးသပၢၤန့ၣ်ဘၣ် ထုးထီၣ်က့ၤအသးဆူမူခိၣ်လီၤ.
\v 17 ဒီးတၢ်ထံၣ်တၢ်လၢညါခီ လၢအထံၣ်ဝဲ, မ့ၢ်အမၤအသးဒ်လဲၣ်ဒ်လဲၣ်န့ၣ်, စီၤပ့းတရူးအသးဒ့ဒီအဖၢမုၢ်ဒီး,―
\p
\v 18 ကွၢ်ကွၢ်, ပှၤလၢစီၤကန့လံးမၢလီၤအီၤတဖၣ်န့ၣ်, ဃုစီၤ ၡံမိၣ်အဟံၣ်, ဒီးအိၣ်ဆၢထၢၣ်လၢပဲတရီအခီၣ်ထံးလီၤ. ဒီးကိးပသူထီၣ်ဒီးသံကွၢ်, စီၤၡံမိၣ်ကိးဝဲအမံၤသီလၢစီၤ ပ့းတရူးန့ၣ်, အိၣ်တမှံၤဖဲအံၤဧါ.
\p
\v 19 ဒီးစီၤပ့းတရူးဆိကမိၣ်လၢ တၢ်ထံၣ်တၢ်လၢညါခီအ ဂ့ၢ်အဖၢမုၢ်ဒီး, သးန့ၣ်စံးဘၣ်အီၤ, ကွၢ်ကွၢ်, ပှၤဃုနၤသၢ ဂၤလီၤ.
\v 20 ဒီးဂဲၤဆၢထၢၣ်ယုၢ်လီၤတက့ၢ်. နသးတဒ့ဒီဘၣ် ဒီး, လဲၤဒီးအီၤတက့ၢ်. အဂ့ၢ်ဒ်အံၤ, ယမၢလီၤအီၤလီၤ.
\p
\v 21 ဒီးစီၤပ့းတရူးယုၢ်လီၤဆူ ပှၤတဖၣ်န့ၣ်အအိၣ်ဒီးစံးဝဲ ဒၣ်, ကွၢ်ကွၢ်, ပှၤလၢသုဃုအီၤတဂၤန့ၣ်မ့ၢ်ယၤလီၤ. သု ဟဲလၢမနုၤအဂ့ၢ်လဲၣ်.
\v 22 ဒီးစံးဝဲဒၣ်, ပှၤအတီအလိၤလၢ အပျံၤယွၤ, လၢပှၤယူဒၤဖိအုၣ်အသးလၢအဂီၢ်ဒီကလုာ် ညါ, ပှၤသုးဖိတကယၤအခိၣ်, စီၤကန့လံးတဂၤန့ၣ်, ကလူးစီဆှံတဂၤသိၣ်လိအီၤ ဒ်သိးအကကိးက့ၤနၤဆူ အဟံၣ်, ဒီးကနၢ်ဟူတၢ်ကတိၤတဖၣ်လၢနၤလီၤ.
\p
\v 23 မၤသးဒ်န့ၣ်ဒီး, မၢပှၤတဖၣ်န့ၣ်ဟဲနုာ်, ဒီးတူၢ်လိာ်အီၤ လီၤ. ဒီးမုၢ်ဆ့ၣ်ထီၣ်တနံၤန့ၣ်ဂဲၤဆၢထၢၣ်ဒီးလဲၤဒီးအီၤ, ဒီးဒီပုၢ်ဝဲၢ်လၢယၤဖိၤတနီၤနီၤ လဲၤဃုာ်ဒီးအီၤလီၤ.
\v 24 ဒီး မုၢ်ဆ့ၣ်ထီၣ်တနံၤန့ၣ်, အဝဲသ့ၣ်လဲၤနုာ်လၢကဲၤစါရံၤအ ပူၤလီၤ. ဒီးစီၤကန့လံးဒုးအိၣ်ဖှိၣ်ရိဖှိၣ်အဘူးအတံၢ်ဒီးအ တံၤအသကိး လၢအရ့လိာ်အသးဒီးအီၤတဖၣ်, ဒီးကွၢ် လၢ်ပှၤတဖၣ်န့ၣ်အကျဲလီၤ.
\v 25 ဒီးတၢ်မၤအသးလၢစီၤပ့း တရူးလဲၤနုာ်အဖၢမုၢ်ဒီး, စီၤကန့လံးဟဲသဂၢၢ်အီၤ, ဒီး တီၤလီၤကဒွံကျိာ်လၢအခီၣ်ထံးဒီးဘါတၢ်လီၤ.
\v 26 ဒီးစီၤ ပ့းတရူး ဒုးဂဲၤဆၢထၢၣ်အီၤဒီးစံးဝဲဒၣ်, ဂဲၤဆၢထၢၣ်တ က့ၢ်. ယဲဒၣ်အံၤယမ့ၢ်ပှၤကညီစ့ၢ်ကီးလီၤ.
\v 27 ဒီးကတိၤ လိာ်အသးအဖၢမုၢ်ဒီး, လဲၤနုာ်ဝဲ, ဒီးထံၣ်န့ၢ်ပှၤအိၣ်ဖှိၣ်ရိ ဖှိၣ်အါဂၤလီၤ.
\v 28 ဒီးအဝဲဒၣ်စံးဘၣ်ပှၤတဖၣ်န့ၣ်, သုသ့ၣ် ညါလၢပှၤယူဒၤဖိရ့လိာ်အသးဒီး ပှၤကလုာ်အဂၤမ့ၢ်ဂ့ၤ, လဲၤနုာ်ဝဲဆူအအိၣ်မ့ၢ်ဂ့ၤ, တဂ့ၤတဘၣ်ဘၣ်လီၤ. ဘၣ် ဆၣ်ဒီးယွၤဒုးနဲၣ်ယၤလၢ ယတဂ့ၤကိးဘၣ်ပှၤကညီလၢ တၢ်တစီတဆှံဘၣ်, ဒီးတၢ်တကဆှီဘၣ် နီတဂၤဘၣ် လီၤ.
\v 29 မၤသးဒ်န့ၣ်ဒီး, လၢသုကိးက့ၤယၤန့ၣ်, ယတမၤ ယံာ်မၤနီၢ်ဘၣ်ဒီး, ယဟဲလီၤ. မၤသးဒ်န့ၣ်ဒီး, ယသံ ကွၢ်သု, လၢသုကိးက့ၤယၤ, မ့ၢ်အဂ့ၢ်မနုၤလဲၣ်.
\p
\v 30 ဒီးစီၤကန့လံးစံးဝဲဒၣ်, ပူၤကွံာ်လွံၢ်သီအံၤဒီး, ယဒုၣ် တၢ်အီၣ်တၢ်အီတုၤလီၤလၢနၣ်ရံၣ်အံၤ, ဒီးလၢခွံနၣ်ရံၣ် န့ၣ်, ယဘါထုကဖၣ်တၢ်လၢယဟံၣ်ပူၤ, ဒီးကွၢ်ကွၢ်, ပှၤကညီအိၣ်ဒီးအကူအသိး ကတြ့ၣ်ကတြိၣ်ဆၢထၢၣ် လၢယမဲာ်ညါတဂၤ,
\v 31 ဒီးစံးဝဲဒၣ်, စီၤကန့လံးဧၢ, နဘါ ထုကဖၣ်တၢ်န့ၣ်, တၢ်နၢ်ဟူလံ, ဒီးနဟ့ၣ်တၢ်သးက ညီၤန့ၣ်, တၢ်သ့ၣ်နီၣ်ထီၣ်က့ၤလံလၢယွၤအမဲာ်ညါလံ.―
\p
\v 32 မၤသးဒ်န့ၣ်ဒီးမၢပှၤလဲၤဆူယၤဖိၤ, ဒီးကိးန့ၢ်စီၤၡံမိၣ်ကိး ဝဲအမံၤသီလၢစီၤပ့းတရူးတက့ၢ်. အဝဲဒၣ်န့ၣ်အိၣ်တမှံၤ လၢပှၤမၤတၢ်ဖံး, စီၤၡံမိၣ်အဟံၣ်ပူၤလၢပီၣ်လဲၣ်နံၤလီၤ. တုၤအဟဲတုၤဒီး, ကစံးဘၣ်တဲဘၣ်နၤလၢတၢ်လီၤ.
\v 33 မၤ သးဒ်န့ၣ်ဒီး, ယမၢပှၤလဲၤဆူနအိၣ်ချ့သဒံး, ဒီးမ့ၢ်နဟဲ တုၤဒီး, နမၤတၢ်ဂ့ၤမးလီၤ. မ်ဒ်န့ၣ်ဒီးခဲကနံၣ်အံၤ, ဒ်သိး ပကနၢ်ဟူကယဲၢ်တၢ်လၢယွၤမၤလိာ်နၤဒီး, ပအိၣ်လံလၢ ယွၤအမဲာ်ညါလံ.
\p
\v 34 ဒီးစီၤပ့းတရူးအဲးထီၣ်အထးခိၣ်ဒီးစံးဝဲဒၣ်, ယထံၣ်နီၢ် နီၢ်လၢယွၤတကွၢ်ဒိၣ်ဆံးအါစှၤဘၣ်ပှၤကညီဘၣ်.
\v 35 မ့ၢ် အတူၢ်လိာ်ပှၤလၢအပျံၤအီၤ, ဒီးမၤတၢ်တီတၢ်လိၤလၢပှၤ ကိးကလုာ်ဒဲးအကျါလီၤ.
\v 36 တၢ်အကလုၢ်အကထါအံၤ, မ့ၢ်တၢ်လၢအမၢလီၤဆူ ပှၤအံၣ်စရ့လးဖိအအိၣ်, ဒီးစံၣ် တဲၤတဲလီၤတၢ်ဃူတၢ်ဖိးလၢယ့ၣ်ရှူးခရံာ်အပူၤလီၤ. အဝဲ ဒၣ်မ့ၢ်ပှၤခဲလၢာ်အကစၢ်လီၤ.
\v 37 ဒီးစီၤယိၤဟၣ်စံၣ်တဲၤတဲ လီၤတၢ်ဘျၢ*န့ၣ်အလီၢ်ခံဒီး, တၢ်မၤအသးလၢကၤလံၤ လါပၢၢ်လၢ ကီၢ်ယူဒၤဒီကီၢ်ညါန့ၣ်, သုသ့ၣ်ညါလီၤ.―
\v 38 ယွၤဖှူပှၤနစၤရ့းဖိယ့ၣ်ရှူး လၢသးစီဆှံဒီးတၢ်အစိအကမီၤလီၤ. အဝဲဒၣ်န့ၣ်လဲၤသကုၤဆးဒးဒီးမၤဂ့ၤတၢ်, ဒီးမၤဘျါက့ၤ ကယဲၢ်ပှၤလၢမုၣ်ကီၤလံၢ်မၤအၢမၤနးအီၤလီၤ.―
\p
\v 39 အဂ့ၢ်ဒ်အံၤ, ယွၤအိၣ်ဒီးအီၤလီၤ. ဒီးကယဲၢ်အမၤတၢ်လၢ ယရူၤၡလ့ၣ်အပူၤ, ဒီးလၢပှၤယူဒၤဖိအကီၢ်ပူၤန့ၣ်, ပမ့ၢ် ပှၤအုၣ်အသးပဝဲဒၣ်အံၤလီၤ. ဒီးအဝဲဒၣ်န့ၣ်, ပှၤစဲထီၣ် အီၤလၢထူၣ်စုညါအလိၤ, ဒီးမၤသံအီၤလီၤ.
\v 40 လၢသၢနံၤ တနံၤအပူၤန့ၣ်, ယွၤဒုးဂဲၤဆၢထၢၣ်က့ၤအီၤ, ဒီးဒုးနဲၣ် အီၤအိၣ်ဖျါလီၤ.
\v 41 တမ့ၢ်ဘၣ်လၢပှၤဂီၢ်မုၢ်ခဲလၢာ်အမဲာ် ညါဘၣ်. မ့ၢ်လၢပှၤအုၣ်အသးလၢယွၤဃုထၢပာ်လီၤပ ဝဲဒၣ်အံၤ, ဒီးပအီၣ်ဃုာ်အီဃုာ်တၢ်ဒီးအီၤလၢအဂဲၤဆၢ ထၢၣ်က့ၤလၢတၢ်သံအလီၢ်ခံလီၤ.
\v 42 ဒီးမၤလိာ်ပှၤဒ်သိးပ ကစံၣ်တဲၤတဲလီၤ တၢ်လၢပှၤဂီၢ်မုၢ်ဂီၢ်ပၤ, ဒီးအုၣ်ပသး လၢအဝဲဒၣ်န့ၣ်မ့ၢ်ပှၤလၢယွၤပာ်အီၤလၢအကစံၣ်ညီၣ်ပှၤ မူ, ဒီးပှၤသံအကွီၢ်န့ၣ်လီၤ.
\v 43 ဝံခဲလၢာ်အုၣ်အသးလၢပှၤ တဂၤန့ၣ်အဂ့ၢ်, လၢကယဲၢ်ပှၤလၢ အစူၢ်က့ၤနာ်က့ၤအီၤ တဖၣ်န့ၣ်, အတၢ်ဒဲးဘးကပူၤဖျဲးဝဲလၢအမံၤအဃိလီၤ.
\p
\v 44 ဒီးစီၤပ့းတရူး ကတိၤတၢ်အဖၢမုၢ်ဒီး, သးစီဆှံလီၤ ဘၣ်လၢ ကယဲၢ်ပှၤလၢအနၢ်ဟူတၢ်ကတိၤန့ၣ် အလိၤ လီၤ.
\v 45 ဒီးပှၤဒိးတၢ်ကူးတရံးလၢအစူၢ်က့ၤနာ်က့ၤ, လၢ ဟဲဒီးစီၤပ့းတရူးတဖၣ်န့ၣ်, ပာ်အသးကမၢကမၣ်လၢ သးစီဆှံဂၢ်လီၤအသးလၢ ပှၤကလုာ်တဖၣ်အလိၤန့ၣ်အ ဃိလီၤ.
\v 46 အဂ့ၢ်ဒ်အံၤ, နၢ်ဟူပှၤတဖၣ်န့ၣ်ကတိၤတၢ်အ ကလုာ်ကလုာ်, ဒီးစံးထီၣ်ပတြၢၤယွၤလီၤ.
\p
\v 47 တုၤနုၤတစု စီၤပ့းတရူးကတိၤဆၢတၢ်, ပှၤလၢအဒိး န့ၢ်သးစီဆှံဒ်ပဝဲအသိးတဖၣ်အံၤ, ဒ်သိးအသုတဒိးဘျၢ* အသးတဂ့ၤဒီး, ပှၤတြီထံသ့တဂၤဂၤဧါ.
\v 48 ဒီးမၤလိာ်ဝဲ, ဒ်သိးအဝဲသ့ၣ်တဖၣ်န့ၣ် ကဒိးဘျၢ*အသးလၢကစၢ်အ မံၤလီၤ. တုၤနုၤတစုပှၤဃ့ကညးအီၤ ဒ်သိးအကအိၣ်က ဆိးအနံၤအသီတနီၤနီၤလီၤ.
\c 11
\cl ၁၁
\p
\v 1 ဒီးပှၤတၢ်မၢဖိ, ဒီးပှၤဒီပုၢ်ဝဲၢ်အိၣ်လၢကီၢ်ယူဒၤဒီကီၢ် ညါနၢ်ဟူဝဲလၢ ပှၤကလုာ်တဖၣ်ဒိးန့ၢ် ယွၤအကလုၢ်အ ကထါလီၤ.
\v 2 ဒီးတုၤစီၤပ့းတရူးလဲၤထီၣ်ဆူယရူၤၡလ့ၣ် ဒီး, ပှၤဒိးတၢ်ကူးတရံးတဖၣ်, ဂ့ၢ်လိာ်ဘှီလိာ်ဒီးအီၤ,―
\v 3 ဒီးစံးဝဲဒၣ်, နဲဒၣ်အံၤနလဲၤနုာ်ဆူပှၤလၢအတဒိးဘၣ်တၢ်ကူးတရံးဘၣ်တဖၣ်အအိၣ်, ဒီးနအီၣ်ဃုာ်မးအီၤလဲၣ်,―
\p
\v 4 ဒီးစီၤပ့းတရူး စံးဘၣ်တဲဘၣ်အီၤ တမံၤစဲတမံၤဒီးစံးဝဲ ဒၣ်,
\v 5 ယဲဒၣ်အံၤယအိၣ်လၢဝ့ၢ်ယၤဖိၤအပူၤ, ဒီးယဘါ ထုကဖၣ်တၢ်, ဒီးလၢတၢ်ထံၣ်တၢ် လၢညါခီအပူၤန့ၣ်, ယထံၣ်သပၢၤလီၤဂာ် ယၣ်ဖးဒိၣ်တဘ့ၣ်စဲၤလီၤအသး လၢမူခိၣ်လၢအနၢၣ်လွံၢ်နၢၣ်, ဒီးဟဲလီၤဆူယအိၣ်လီၤ.―
\p
\v 6 ဒီးယကွၢ်ဆိကမိၣ်အီၤလီၤတံၢ်လီၤဆဲး, ယထံၣ်တၢ်အိၣ် ဒီးအခီၣ်လွံၢ်ခီလၢဟီၣ်ခိၣ်ချၢ, ဒီးတၢ်မံၤလာ်, ဒီးတၢ်ဖိ ဃၢ်, ဒီးထိၣ်ဧိၤလံာ်ဧိၤလၢမူကပိာ်လိၤန့ၣ်လီၤ.
\v 7 ဒီးယ နၢ်ဟူ တၢ်အကလုၢ်သီၣ်ဒီးစံးဘၣ်ယၤ, စီၤပ့းတရူးဧၢ, ဂဲၤဆၢထၢၣ်မၤသံတၢ်, ဒီးအီၣ်တၢ်တက့ၢ်.
\v 8 ဒီးယစံး, ကစၢ်ဧၢ, မ်အသုတမၤအသးဒ်န့ၣ်တဂ့ၤ. အဂ့ၢ်ဒ်အံၤ, တၢ်တစီတဆှံဘၣ်, ဒီးတၢ်တကဆှီဘၣ်န့ၣ်, တဟဲနုာ် ဘၣ်လၢယကိာ်ပူၤနီတစုဘၣ်လီၤ.
\v 9 ဒီးတၢ်အကလုၢ်က တိၤဆၢယၤလၢမူခိၣ်ပှဲၤထီၣ်ခံစုတစု, တၢ်လၢယွၤမၤက ဆှီန့ၣ်, သုတပာ်လၢတၢ်တစီတဆှံဘၣ်တဂ့ၤ.
\v 10 ဒီးတၢ် မၤအသးဒ်န့ၣ်သၢစုဒီး, တၢ်ခဲလၢာ်ဘၣ်တၢ်ထုးထီၣ်က့ၤ အသးဆူမူခိၣ်လီၤ.
\p
\v 11 ဒီးကွၢ်ကွၢ်, ပှၤသၢဂၤလၢတၢ်မၢလီၤအီၤလၢကဲၤစါရံၤ ဆူယအိၣ်, ဆၢထၢၣ်တကီၢ်ခါလၢဟံၣ်ဖဲယအိၣ်လၢအ ပူၤန့ၣ်အဃၢၤလီၤ.
\v 12 ဒီးသးန့ၣ်စံးဘၣ်ယၤ, နသးတဒ့ဒီ ဘၣ်ဒီးလဲၤဒီးအီၤတက့ၢ်. ဒီးဒီပုၢ်ဝဲၢ်ဃုဂၤအံၤ လဲၤနုာ် ဒီးယၤဆူပှၤန့ၣ်အဟံၣ်ပူၤလီၤ.
\v 13 ဒီးအဝဲဒၣ်န့ၣ်ဒုးနဲၣ်ပှၤ လၢအထံၣ်ကလူးတဂၤ အိၣ်ဆၢထၢၣ်လၢအဟံၣ်ပူၤဒ် လဲၣ်ဒ်လဲၣ်, ဒီးစံးဘၣ်အီၤ, မၢပှၤလဲၤကိးန့ၢ်စီၤၡံမိၣ်ကိး က့ၤအမံၤသီလၢစီၤပ့းတရူး, လၢယၤဖိၤအပူၤတက့ၢ်.―
\p
\v 14 အဝဲဒၣ်န့ၣ် ကစံးဘၣ်တဲဘၣ်နၤလၢ တၢ်ကတိၤလၢအ ကအုၣ်က့ၤခီၣ်က့ၤနၤ, ဒီးနပှၤဟံၣ်ဖိခဲလၢာ်လီၤ.
\p
\v 15 ဒီးယစံၣ်တဲၤတဲလီၤသီတၢ်အဖၢမုၢ်ဒီး, သးစီဆှံလီၤ ဘၣ်လၢအလိၤ, ဒ်လၢပလိၤလၢသီအသိးန့ၣ် စ့ၢ်ကီး လီၤ.
\v 16 ဒီးယသ့ၣ်နီၣ်ထီၣ်ကစၢ်အတၢ်ကတိၤလၢအစံးဝဲ ဒၣ်, စီၤယိၤဟၣ်ဘျၢ*တၢ်လၢထံကျါလီၤ. မ့မ့ၢ်သုဝဲဒၣ် အံၤ, သုကဒိးဘျၢ*သုသးလၢသးစီဆှံလီၤ.
\v 17 မၤသးဒ် န့ၣ်ဒီး, ယွၤမ့ၢ်ဟ့ၣ်လီၤစ့ၢ်ကီးအတၢ်ဟ့ၣ်လၢအီၤ ဒ်အ ဟ့ၣ်လၢပဝဲဒၣ်လၢအစူၢ်က့ၤနာ်က့ၤ ကစၢ်ယ့ၣ်ရှူးခရံာ် ဒီး, ယမ့ၢ်မတၤယဲလၢယကတြီယွၤသ့တဂၤလဲၣ်.
\p
\v 18 ဒီးတုၤအဝဲသ့ၣ်နၢ်ဟူတၢ်န့ၣ်ဒီး, အိၣ်ဘှီၣ်ကလာ်, ဒီး စံးထီၣ်ပတြၢၤယွၤ, ဒီးစံးဝဲဒၣ်, မ့ၢ်မးယွၤဟ့ၣ်တၢ်ပီၢ်ယၢ် လီၤက့ၤအသးလၢပှၤကလုာ်တဖၣ်, လၢတၢ်မူအဂီၢ်စ့ၢ် ကီးလီၤ.
\p
\v 19 မၤသးဒ်န့ၣ်ဒီး, ပှၤလီၤပြံလီၤပြါလၢတၢ်မၤအၢမၤသီ လၢအအိၣ်ထီၣ်လၢစီၤစတ့းဖၣ်အဃိန့ၣ်, ဟးဝဲပၢၢ်လၢ ဖံၤနံက့ၤ, ဒီးကူပြူး, ဒီးအၣ်တံၤအီာ်, ဒီးစံးဘၣ်တဲဘၣ် တၢ်အကလုၢ်အကထါထဲပှၤယူဒၤဖိဧိၤလီၤ.
\v 20 မ့မ့ၢ်ပှၤတ နီၤနီၤလၢအကျါ, မ့ၢ်ပှၤကူပြူးဖိ, ဒီးပှၤကူၤရ့ၤန့ဖိလၢအ လဲၤပၢၢ်လၢအၣ်တံၤအီာ်, ဒီးစံၣ်တဲၤတဲလီၤကစၢ်ယ့ၣ်ရှူး အတၢ်သးခုအကစီၣ်ဒီး, စံးဘၣ်တဲဘၣ် ပှၤဟ့းလ့ၣ်ဖိ လီၤ.
\v 21 ဒီးယွၤအစုအိၣ်ဒီးအီၤ, ဒီးပှၤစူၢ်က့ၤနာ်က့ၤ, ဒီး ဃၣ်ဃီၤအသးဆူယွၤအအိၣ်အါဂၤလီၤ.
\p
\v 22 ဒီးတၢ်န့ၣ်တဖၣ်အကစီၣ် ဟူဘၣ်လၢတၢ်အိၣ်ဖှိၣ်လၢ ယရူၤၡလ့ၣ်အနၢ်ပူၤ, ဒီးအဝဲသ့ၣ်မၢစီၤဘၢ်နါဘၤလဲၤဆူ အၣ်တံၤအီာ်လီၤ.
\v 23 အဝဲဒၣ်န့ၣ်လဲၤတုၤဝဲဒီး ထံၣ်ဘၣ် ယွၤအဘျုးအဖှိၣ်, ဒီးအသူၣ်ခုအသးခု, ဒီးသဆၣ်ထီၣ် ပှၤခဲလၢာ်အခံ ဒ်သိးအကသနံာ်သန့ၤအသးလၢယွၤလၢ အသူၣ်ကံၢ်အသးလဲလီၤ.
\v 24 အဂ့ၢ်ဒ်အံၤ, အဝဲဒၣ်န့ၣ်မ့ၢ် ပှၤအဂ့ၤ, ဒီးလၢပှဲၤဝဲဒီးသးစီဆှံဒီး တၢ်စူၢ်တၢ်နာ်လီၤ. ဒီးတၢ်ပာ်ဖှိၣ်ပှၤဂီၢ်မုၢ်ဖးဒိၣ်လၢကစၢ်အပူၤလီၤ.
\p
\v 25 ဒီးစီၤဘၢ်နါဘၤလဲၤဆူတၢ်စူး, ဒ်သိးအကဃုန့ၢ်စီၤစီ လူးလီၤ. ဒီးတုၤအထံၣ်န့ၢ်အီၤဒီး, ဟဲက့ၤဆှၢအီၤဆူအၣ် တံၤအီာ်လီၤ.
\v 26 ဒီးတၢ်မၤအသးလၢပှၤတဖၣ်န့ၣ်အိၣ်ဖှိၣ် ရိဖှိၣ်လၢ တၢ်အိၣ်ဖှိၣ်အသိးတနံၣ်ညါ, ဒီးသိၣ်က့ၤသီ က့ၤပှၤဂီၢ်မုၢ်အါဂၤလီၤ. ဒီးအပျဲၢ်အဘီၣ် ဘၣ်တၢ်ကိး ဆိအီၤလၢပှၤခရံာ်ဖိ, လၢအၣ်တံၤအီာ်အပူၤလီၤ.
\p
\v 27 ဒီးလၢမုၢ်နံၤတဖၣ်န့ၣ် ဝံတဖၣ်ဟဲလၢယရူၤၡလ့ၣ်ဆူ အၣ်တံၤအီာ်အပူၤလီၤ.
\v 28 ဒီးပှၤလၢအကျါန့ၣ်အမံၤစီၤအ ကၤဘူးတဂၤ, ဂဲၤဆၢထၢၣ်, ဒီးဒုးနဲၣ်ဝဲလၢသးန့ၣ်, လၢ တၢ်သၣ်ဝံၤလီၤဒိဖးဒိၣ် ကအိၣ်ထီၣ်လၢကီၢ်ဒီဘ့ၣ်ညါ လီၤ. ဒီးအဝဲန့ၣ်အိၣ်ထီၣ်ဝဲလၢစီၤကျီၤဒံကဲစၢ်အစိၤလီၤ.―
\p
\v 29 ဒီးအပျဲၢ်အဘီၣ်တဂၤဒီးတဂၤ, တသ့ဖဲအသ့န့ၣ်, ပာ်အ သးလၢအကဟ့ၣ်ယုၢ်တၢ်ဆူ ဒီပုၢ်ဝဲၢ်လၢအအိၣ်ဝဲဆိးဝဲ လၢကီၢ်ယူဒၤတဖၣ်လီၤ.
\v 30 မၤဝဲဒ်န့ၣ်ဒီး, ဟ့ၣ်ယုၢ်ဝဲဆူ ပှၤသူၣ်က့သးပှၢ်အအိၣ်န့ၣ်, လၢစီၤဘၢ်နါဘၤဒီးစီၤစီလူး အစုပူၤလီၤ.
\c 12
\cl ၁၂
\p
\v 1 ဒီးလၢအကတီၢ်ဖဲန့ၣ်ဃၣ်ဃၣ်, စီၤပၤဟ့ၤရိာ် ယူာ် ထီၣ်အစုဒ်သိးအကမၤအၢမၤသီ ပှၤတၢ်အိၣ်ဖှိၣ်ဖိတနီၤ နီၤလီၤ.
\v 2 ဒီးမၤသံစီၤယၤကိာ်, လၢအဒီပုၢ်ဝဲၢ်ဒီးစီၤယိၤ ဟၣ်, လၢနးလီၤ.
\v 3 ဒီးမ့ၢ်အထံၣ်လၢတၢ်န့ၣ်ဘၣ်ပှၤယူ ဒၤဖိအသးဒီး, မၤထီၣ်ကဒီးဝဲ, ဒီးဟံးဃာ်စ့ၢ်ကီးစီၤပ့း တရူးလီၤ. ဒီးမ့ၢ်ဘူၣ်ကိၣ်တဘၣ်ဒီးကိၣ်မံၣ်အမုၢ်နံၤတ ဖၣ်,
\v 4 ဒီးဟံးဃာ်ဒၢနုာ်အီၤလၢဃိာ်ပူၤ, ဒီးဟ့ၣ်လီၤအီၤ လၢပှၤသုးဖိတဆံဃုဂၤအစုပူၤ, ဒ်သိးအကပၢၤအီၤလီၤ. ဒီးဘူၣ်လဲၤကပာ်န့ၣ်မ့ၢ်ပူၤကွံာ်ဒီး, သါကဆှၢထီၣ်အီၤ ဆူပှၤဂီၢ်မုၢ်အမဲာ်ညါလီၤ.
\p
\v 5 ဒီးစီၤပ့းတရူး ဘၣ်တၢ်ပၢၤအီၤလၢဃိာ်ပူၤ, ဘၣ်ဆၣ် ဒီးတၢ်အိၣ်ဖှိၣ် ဘါထုကဖၣ်တၢ်လၢယွၤ သပှၢ်ပှၢ်လၢ အဂီၢ်လီၤ.
\p
\v 6 ဒီးဖဲစီၤဟ့ၤရိာ်သါကဆှၢထီၣ်အီၤ အကတီၢ်ဘူးထီၣ် ဒီး, လၢမုၢ်တနၤန့ၣ်, စီၤပ့းတရူးဘၣ်တၢ်စၢဃာ်လၢထး သွဲခံဘိ, ဒီးမံသပ့ၤဝဲလၢပှၤသုးဖိခံဂၤအဘၢၣ်စၢၤ, ဒီးပှၤ ပၢၤတၢ်လၢဃိာ်တြဲၤအခီၣ်ထံးန့ၣ်ပၢၤတၢ်လီၤ.
\v 7 ဒီးကွၢ် ကွၢ်, ယွၤအကလူးတဂၤအိၣ်ထီၣ်, ဒီးတၢ်ကပီၤထီၣ်လၢ ဃိာ်ပူၤ, ဒီးအဝဲဒၣ်တီၢ်စီၤပ့းတရူးအကပၤ, ဒီးဒုးဂဲၤဆၢ ထၢၣ်အီၤဒီးစံးဝဲဒၣ်, ဂဲၤဆၢထၢၣ်ချ့ချ့တက့ၢ်. ဒီးထးသွဲ လီၤဃ့ၣ်ကွံာ်လၢအစုလိၤလီၤ.
\v 8 ဒီးကလူးန့ၣ်စံးဘၣ်အီၤ, ကံၢ်တူာ်ထီၣ်နသး, ဒီးသိးထီၣ်နခီၣ်ဖံးတက့ၢ်. ဒီးမၤဝဲဒ် န့ၣ်လီၤ. ဒီးစံးဘၣ်အီၤ, ကၤထီၣ်နယၣ်, ဒီးပိာ်ယခံတ က့ၢ်.
\v 9 ဒီးဟးထီၣ်ပိာ်အခံ, ဒီးကလူးမၤတၢ်န့ၣ်တသ့ၣ် ညါဘၣ်လၢအမၤနီၢ်နီၢ်ဘၣ်. ဒီးဆိကမိၣ်လၢ အထံၣ် တၢ်လၢညါခီလီၤ.
\p
\v 10 ဒီးတုၤအလဲၤပူၤကွံာ် ပှၤပၢၤတၢ်တတီၤဒီးခံတီၤ, ဒီး ပၢၢ်လၢတြဲၤထးလၢအဆှၢထီၣ်ဆူဝ့ၢ်ပူၤဒီး, အဝဲန့ၣ်အိး ထီၣ်ဒၣ်အသးလၢအဂီၢ်ဒီး, ဟးထီၣ်ဝဲဒီးလဲၤကတၢၢ်ကျဲ ဖိတဘိ, ဒီးကလူးန့ၣ်လီၤဖးဒီးအီၤတကီၢ်ခါလီၤ.
\p
\v 11 ဒီးစီၤပ့းတရူး သ့ၣ်ညါထီၣ်က့ၤအသးဒီးစံးဝဲဒၣ်, ခဲ ကနံၣ်အံၤ, ယသ့ၣ်ညါနီၢ်နီၢ်လၢကစၢ်မၢလီၤအကလူး အံၤ, ဒီးမၤပူၤမၤဖျဲးယၤလၢစီၤဟ့ၤရိာ်အစုပူၤ, ဒီးလၢပှၤ ယူဒၤဖိအတၢ်ကွၢ်လၢ်ခဲလၢာ်အပူၤလီၤ.
\v 12 ဒီးတုၤအသ့ၣ် ညါထီၣ်က့ၤအသးဒီး, လဲၤဝဲပၢၢ်လၢစီၤယိၤဟၣ်ကိးက့ၤ အမံၤသီလၢစီၤမၢ်ကူး, အမိၢ်နီၢ်မၤရံအဟံၣ်န့ၣ်လီၤ. ဒီး ပှၤအိၣ်ဖှိၣ်ရိဖှိၣ်ဘါထုကဖၣ်တၢ်ဖဲန့ၣ်အါဂၤလီၤ.
\p
\v 13 ဒီးစီၤပ့းတရူးဒိတကျိာ်ပဲတရီအတြဲၤ, ဒီးပမုၣ်ကနီၤ အမံၤနီၢ်ရိဒ့ၤတဂၤ, ဟဲကနၣ်တၢ်လီၤ.
\p
\v 14 ဒီးသ့ၣ်ညါနီၣ် စီၤပ့းတရူးအကလုၢ်, ဒီးမ့ၢ်အသူၣ်ခု အသးခုသတးဒီး, တအိးထီၣ်ဘၣ်တြဲၤဘၣ်, ဒီးဃ့ၢ်နုာ်, ဒီးစံးဘၣ်တဲဘၣ်ဝဲလၢစီၤပ့းတရူး အိၣ်ဆၢထၢၣ်လၢတြဲၤ အဂီၤထံးလီၤ.
\v 15 ဒီးပှၤတဖၣ်စံးဘၣ်အီၤ, မ့ၢ်နပျုၢ်လီၤ လဲၣ်. ဘၣ်ဆၣ်ဒီးအဝဲဒၣ်စံးဆူၣ်ဆူၣ်လၢအမ့ၢ်တၢ်ဒ်န့ၣ် လီၤ. ဒီးအဝဲသ့ၣ်စံးဝဲဒၣ်, မ့ၢ်အကလူးလီၤ.
\p
\v 16 ဘၣ်ဆၣ်ဒီး စီၤပ့းတရူးအိၣ်ဒိတကျိာ်ဝဲဒီး, အဝဲသ့ၣ် အိးထီၣ်ဝဲဒီးထံၣ်အီၤဒီး, ပာ်အသးကမၢကမၣ်တကူၢ် သ့ၣ်လီၤ.
\v 17 ဒီးစီၤပ့းတရူးဝံၢ်ဝၢ်အစုဒီးမၢအအိၣ်ဘှီၣ်က လာ်ဝံၤဒီး, စံးဘၣ်တဲဘၣ်အီၤလၢကစၢ်ဟံးထီၣ်က့ၤအီၤ လၢဃိာ်ပူၤဒ်လဲၣ်ဒ်လဲၣ်လီၤ. ဒီးစံးဝဲဒၣ်, လဲၤစံးဘၣ်တဲ ဘၣ်တၢ်န့ၣ်တဖၣ်လၢ စီၤယၤကိာ်, ဒီးဒီပုၢ်ဝဲၢ်သ့ၣ်တ က့ၢ်. ဒီးဟးထီၣ်ဝဲ, ဒီးလဲၤဝဲဆူအလီၢ်တပူၤဒၣ်လီၤ.
\p
\v 18 ဒီးတုၤမုၢ်ဆ့ၣ်ထီၣ်ဒီး, စီၤပ့းတရူးအိၣ်ဖဲလဲၣ်ဖဲလဲၣ်အ ဂ့ၢ်အကျိၤန့ၣ် ပှၤသုးဖိဘၣ်တၢ်တၢထီၣ်တၢလီၤ တဆံး တစှၤဘၣ်.
\v 19 ဒီးတုၤစီၤဟ့ၤရိာ်ဃုအီၤ, ဒီးတထံၣ်န့ၢ်ဘၣ် ဝဲန့ၣ်ဒီး, သံကွၢ်သံဒိးပှၤပၢၤတၢ်ဖိ, ဒီးမၤလိာ်ဝဲလၢပှၤ ကမၤသံအီၤလီၤ.
\p
\v 20 ဒီးလဲၤလီၤလၢကီၢ်ယူဒၤဆူကဲၤစါရံၤ, ဒီးအိၣ်ဝဲဆိးဝဲ လီၤ. ဒီးစီၤဟ့ၤရိာ်အသးဒိၣ်ထီၣ်လၢပှၤစိၢ်ဖိ, ဒီးပှၤစံဒိၣ် ဖိအလိၤလီၤ. ဒီးအဝဲသ့ၣ်ဟဲဝဲလၢအသးတဖျၢၣ်ဃီဆူ အအိၣ်, ဒီးဃ့ကညးပှၤကွၢ်စီၤပၤအလီၢ်မံ, စီၤဘျၤစတူး, ဒီးဃ့တၢ်ဃူတၢ်ဖိးလီၤ. အဂ့ၢ်ဒ်အံၤ, အထံအကီၢ်န့ၢ် ဘၣ်တၢ်အီၣ်တၢ်အီလၢစီၤပၤအထံအကီၢ်လီၤ.
\p
\v 21 ဒီးမုၢ်နံၤလၢအသ့ၣ်ဖးဝဲန့ၣ်, စီၤဟ့ၤရိာ် ကူထီၣ်သိး ထီၣ်စီၤပၤအကူအသိး, ဒီးဆ့ၣ်နီၤလၢလီၢ်ပစိာ်အဖီခိၣ်, ဒီးဟ့ၣ်လီၤအကလုၢ်လီၤ.
\v 22 ဒီးပှၤဂီၢ်မုၢ်ကိးပသူထီၣ်ဝဲ, မ့ၢ်ကစၢ်တဂၤအကလုၢ်သီၣ်လီၤ, တမ့ၢ်ဘၣ်ပှၤကညီအ ကလုၢ်သီၣ်ဘၣ်,
\v 23 ဒီးမ့ၢ်အတစံးထီၣ်ပတြၢၤဘၣ် ယွၤ ဘၣ်ဒီး, ကစၢ်အကလူးတဂၤတီၢ်အီၤတကီၢ်ခါ, ဒီးလၢၣ် ဧိၤဆှးဧိၤအီၣ်ကွံာ်အီၤဒီး, အသးဟးထီၣ်ကွံာ်လီၤ.
\p
\v 24 ဘၣ်ဆၣ်ဒီး ယွၤအကလုၢ်အကထါအါထီၣ်ဂီၢ်ထီၣ်, ဒီးဒိၣ်ထီၣ်လဲၢ်ထီၣ်ဝဲလီၤ.
\v 25 ဒီးစီၤဘၢ်နါဘၤ, ဒီးစီၤစီလူး မၤအတၢ်မၤဝံၤဒီး, ဟံးန့ၢ်စီၤယိၤဟၣ်, ကိးဝဲအမံၤသီလၢ စီၤမၢ်ကူး, ဒီးဟဲက့ၤထီၣ်ဝဲလၢယရူၤၡလ့ၣ်လီၤ.
\c 13
\cl ၁၃
\p
\v 1 ဒီးဝံဒီးသရၣ်တနီၤနီၤ, ဒ်ပစံးတၢ်အသိး, စီၤဘၢ်နါ ဘၤ, ဒီးစီၤစူၤမ့းအိၣ်လၢပှၤကိးဝဲလၢစီၤနံက့ၢ်, ဒီးပှၤကူၤ ရ့ၤန့ဖိစီၤလူၤကံ, ဒီးစီၤမနၤအ့ၣ်လၢအဒိၣ်ထီၣ်ဃုာ်ဒီးပ ဒိၣ်ဟ့ၤရိာ်, ဒီးစီၤစီလူးသ့ၣ်တဖၣ်အိၣ်ဝဲလၢတၢ်အိၣ်ဖှိၣ် အပူၤလၢအၣ်တံၤအီာ်န့ၣ်လီၤ.
\v 2 ဒီးဖဲအမၤကစၢ်အတၢ်, ဒီးဒုၣ်တၢ်အီၣ်တၢ်အီအဖၢမုၢ်ဒီး, သးစီဆှံန့ၣ်စံးဝဲဒၣ်, နီၤဖးန့ၢ်ယၤလၢစီၤဘၢ်နါဘၤ, ဒီးစီၤစီလူးလၢတၢ်မၤလၢယကိးက့ၤအီၤ အဂီၢ်တက့ၢ်.―
\p
\v 3 တုၤနုၤတစုဒုၣ်တၢ်အီၣ်တၢ်အီ, ဒီးဘါထုကဖၣ်တၢ်, ဒီး ပာ်အစုလၢအလိၤဒီး, ပျၢ်အီၤလီၤ.
\p
\v 4 မၤသးဒ်န့ၣ်ဒီး, အဝဲသ့ၣ်ဒိးမၢအသးလၢသးစီဆှံန့ၣ် ဒီး, လဲၤလီၤဝဲဆူစ့းလူကံၤလီၤ. ဒီးဟးဖးဖဲန့ၣ်ဒီး, ဒိးက ဘီဆူကူပြူးလီၤ.
\v 5 ဒီးတုၤဝဲလၢစလၤမံအပူၤဒီး, စံၣ်တဲၤ တဲလီၤယွၤအကလုၢ်အကထါ လၢပှၤယူဒၤဖိ အဘူၣ် ဘျီၣ်တဖၣ်အပူၤလီၤ. ဒီးအိၣ်ဝဲဒီးစီၤယိၤဟၣ်လၢပှၤမၤ စၢၤအီၤလီၤ.
\p
\v 6 ဒီးလဲၤခီဂာ်ကီးဒီကီးညါပၢၢ်လၢပါပူးဒီး, ထံၣ်ပှၤမၤ ကူးဖိ, ဝံအဘျၣ်, ပှၤယူဒၤဖိအမံၤစီၤဘၢ်ယ့ၣ်ရှူးတဂၤ လီၤ.
\v 7 အဝဲန့ၣ်အိၣ်ဒီးကီးအပဒိၣ်, ပှၤအသူၣ်ဆးအသး ဆးစီၤစ့ၢ်ကံပီလူးလီၤ. အဝဲဒၣ်တၢ်မိၣ်နၢ်ဟူအသးလၢ ယွၤအကလုၢ်အကထါ, ဒီးကိးက့ၤစီၤဘၢ်နါဘၤ, ဒီးစီၤ စီလူးလီၤ.
\v 8 မ့မ့ၢ်စီၤအ့းလူမၤ, ပှၤမၤကူးဖိတဂၤ, (အဂ့ၢ် ဒ်အံၤ, အမံၤအခီပညီမ့ၢ်ဒ်န့ၣ်), ဃုမၤဃၣ်ကွံာ်ကီးအ ပဒိၣ်အသးလၢတၢ်စူၢ်တၢ်နာ်န့ၣ်လီၤ.
\p
\v 9 ဒီးစီၤစီလူး, ဒ်ပစံးတၢ်အသိး, စီၤပီလူးတဂၤ, လၢထီၣ် ပှဲၤထီၣ်ဒီးသးစီဆှံ, ဒီးကွၢ်ထံအီၤ,
\v 10 ဒီးစံးဝဲဒၣ်, ပှၤလၢပှဲၤ ဒီးတၢ်လီတၢ်ဝ့ၤ, ဒီးတၢ်အၢတၢ်သီခဲလၢာ်, မုၣ်ကီၤလံၢ် အဖိခွါ, တၢ်တီတၢ်လိၤခဲလၢာ်အဒုၣ်အဒါတဂၤဧၢ, န ဘိးကဒါကွံာ်ယွၤအကျဲတီကျဲလိၤန့ၣ်, နတအိၣ်ကတီၢ် ဘၣ်ဧါ.
\v 11 ဒီးကွၢ်ကွၢ်, ခဲကနံၣ်အံၤယွၤအစုအိၣ်လၢန လိၤ, ဒီးနကအိၣ်မဲာ်ဘျီၣ်, ဒီးနတထံၣ်ဘၣ်မုၢ်ဧိၤလါဧိၤ တုၤအကတီၢ်ဘၣ်လီၤ. ဒီးတၢ်အၢၣ်, ဒီးတၢ်ခံးလီၤဘၣ် အီၤတကီၢ်ခါ, ဒီးဟးဝ့ၤဝီၤဃုပှၤဆှၢအီၤလၢအစုလီၤ.
\p
\v 12 တုၤနုၤတဘျီ ကီးအပဒိၣ်ထံၣ်တၢ်မၤအသးဒီး, ပာ်အ သးကမၢကမၣ်လၢကစၢ်အတၢ်သိၣ်တၢ်သီအဃိ, ဒီးစူၢ် က့ၤနာ်က့ၤဝဲလီၤ.
\p
\v 13 ဒီးစီၤပီလူးဒီး ပှၤအိၣ်ဒီးအီၤတဖၣ် ဟးထီၣ်ဝဲလၢပါ ပူး, ဒီးလဲၤဝဲဆူပ့ၢ်က့ၤလၢအဘၣ်ဃးဒီးပၣ်ဖူၤလံလီၤ. ဒီး စီၤယိၤဟၣ်ဟးဖးဒီးအီၤ, ဒီးက့ၤက့ၤဝဲဆူ ယရူၤၡလ့ၣ် လီၤ.
\v 14 ဒီးအဝဲသ့ၣ်ဟးထီၣ်လၢပ့ၢ်က့ၤဒီးလဲၤဝဲဆူ အၣ် တံၤအီာ်လၢအဘၣ်ဃးဒီးကီၢ်ပံၤစံၤဒံ, ဒီးလၢမုၢ်အိၣ်ဘှံး အနံၤန့ၣ်, လဲၤနုာ်ဝဲဆူဘူၣ်ဘျီၣ်ပူၤဒီး, ဆ့ၣ်နီၤဝဲလီၤ.―
\p
\v 15 ဒီးပှၤဖးလံာ်တၢ်သိၣ်တၢ်သီဒီးဝံတဖၣ် အကလုၢ်အက ထါဝံၤဒီး, ပှၤဘူၣ်ဘျီၣ်အခိၣ်တဖၣ်မၢပှၤလဲၤစံးဘၣ်အီၤ, ပှၤပုၢ်သ့ၣ်ဝဲၢ်သ့ၣ်ဧၢ, တၢ်ကတိၤသဆၣ်ထီၣ်ပှၤဂီၢ်မုၢ်အ ခံမ့ၢ်အိၣ်ဒီးသုဒီး, ကတိၤတၢ်တက့ၢ်.
\v 16 ဒီးစီၤပီလူးဂဲၤဆၢထၢၣ် ဒီးဝံၢ်ဝၢ်အစု, ဒီးစံးဝဲဒၣ်, ပှၤအံၣ်စရ့လးဖိ, ဒီးပှၤပျံၤယွၤသ့ၣ်ဧၢ, ဒိကနၣ်တက့ၢ်.―
\p
\v 17 ပှၤတကလုာ်အံၤအကစၢ်, ဃုထၢပပၢ်သ့ၣ်, ဒီးပာ်ထီၣ် ပာ်ထီပှၤဂီၢ်မုၢ်န့ၣ်ဖဲအအိၣ်တမှံၤ လၢကီၢ်အဲၤကူပတူးအ ပူၤ, ဒီးစိာ်ထီၣ်ကွံာ်အီၤဖဲန့ၣ်, လၢအစုယူာ်ထီၣ်အသး လီၤ.
\v 18 ဒီးလုၢ်အီၣ်လုၢ်အီအီၤလၢပှၢ်မုၢ်ကနၢအနံၣ်လွံၢ်ဆံ ဃၣ်ဃၣ်လီၤ.
\v 19 ဒီးဟီထီၣ်ကွံာ်ပှၤနွံကလုာ်လၢကီၢ်က နၤဧၣ်ဒီး ဟ့ၣ်လီၤအထံအကီၢ်လၢတၢ်န့ၢ်သါအဂီၢ်လီၤ.―
\p
\v 20 ဒီးလၢခံက့ၤ ဟ့ၣ်လီၤအပှၤစံၣ်ညီၣ်ကွီၢ်တဖၣ် တုၤလီၤ လၢဝံစီၤၡမူၤအ့လး, အနံၣ်လွံၢ်ကယၤယဲၢ်ဆံဃၣ်ဃၣ် လီၤ.
\v 21 ဒီးလၢခံက့ၤန့ၣ်အဝဲသ့ၣ်ဃ့စီၤပၤ, ဒီးယွၤဟ့ၣ် အီၤလၢပှၤဘံၣ်ယၤမံၣ်အဒူၣ်ဖိ, စီၤကံၣ်အဖိခွါ, စီၤစီလူး ပှဲၤထီၣ်အနံၣ်လွံၢ်ဆံလီၤ.
\v 22 ဒီးပာ်ကွံာ်အီၤဒီး, ပာ်ထီၣ် စီၤဒၤဝံးလၢစီၤပၤ, ဒီးအုၣ်အသးလၢအဂီၢ်ဒီးစံးဝဲဒၣ်, ယ ထံၣ်န့ၢ် ပှၤလၢအဘၣ်ယသးတဂၤ လၢအကမၤတၢ်ခဲ လၢာ်ဖဲယသး, စီၤယံးၡဲအဖိခွါ, စီၤဒၤဝံးလီၤ.\x + \xt ၁မူၤ. ၁၃း၁၄|1Sam.13.14\xt*.\x*
\p
\v 23 လၢအဝဲဒၣ်အချံအသၣ်, ဒ်အစံးပာ်ဝဲအသိး, ယွၤဒုး အိၣ်ထီၣ်ပှၤအုၣ်က့ၤခီၣ်က့ၤတၢ်, ယ့ၣ်ရှူးလၢအံၣ်စရ့လး အဂီၢ်လီၤ.
\v 24 လၢအဝဲဒၣ်န့ၣ်တချုးဟဲဒံးဘၣ်ဒီး, စီၤယိၤ ဟၣ်စံၣ်တဲၤတဲလီၤ တၢ်ဘျၢ*ဘၣ်ဃးဒီး တၢ်ပီၢ်ယၢ်လီၤ က့ၤပသးလၢပှၤအံၣ်စရ့လးဖိခဲလၢာ်လီၤ.
\v 25 ဒီးဖဲစီၤယိၤ ဟၣ်မၤအတၢ်ကလၢာ်တ့ၢ်ဒီး, စံးဝဲဒၣ်, သုဆိကမိၣ်လၢ ယမ့ၢ်မတၤတဂၤလဲၣ်. တမ့ၢ်ဘၣ်ယၤဘၣ်. ဘၣ်ဆၣ် ဒီးကွၢ်ကွၢ်, ပှၤဟဲလၢယလီၢ်ခံတဂၤ, လၢအခီၣ်အခီၣ် ဖံးန့ၣ်, ယဃ့ၣ်လီၤယတကြၢးဘၣ်ယဲဘၣ်.
\p
\v 26 ပှၤပုၢ်သ့ၣ်ဝဲၢ်သ့ၣ်, စီၤအၤဘြၤဟၣ်အဖိခွါတဖၣ်, ဒီး ပှၤပျံၤယွၤလၢသုကျါသ့ၣ်ဧၢ, တၢ်အုၣ်က့ၤခီၣ်က့ၤအက လုၢ်ကထါအံၤ, တၢ်ဟ့ၣ်ယုၢ်သုလီၤ.
\v 27 အဂ့ၢ်ဒ်အံၤ, ပှၤ အိၣ်ဝဲဆိးဝဲလၢယရူၤၡလ့ၣ်အပူၤ, အပဒိၣ်ပပှၢ်တသ့ၣ် ညါဘၣ်အီၤဒီးဝံတဖၣ်အကလုၢ်အကထါ လၢပှၤဖးကိး မုၢ်အိၣ်ဘှံးအနံၤဒဲးန့ၣ်သတးဒီး, မၤလၢထီၣ်ပှဲၤထီၣ်ဝဲ ဒီး, စံၣ်ညီၣ်ဃၣ်အီၤလီၤ.
\v 28 ဒီးဂ့ၤဘၣ်သံအတၢ်ကမၣ် တထံၣ်န့ၢ်ဘၣ်နာ်သက့ဒီး, ဃ့ကညးစီၤပံၤလး, ဒ်သိး အကမၤသံအီၤလီၤ.
\v 29 ဒီးတုၤအဝဲသ့ၣ်မၤလၢထီၣ်ပှဲၤထီၣ် ကယဲၢ်တၢ်ကွဲးအသးလၢအဂ့ၢ်အကျိၤ, စိာ်လီၤကွံာ်အီၤ လၢထူၣ်အလိၤ, ဒီးပာ်နုာ်အီၤလၢ တၢ်သွၣ်ခိၣ်အပူၤ လီၤ.
\v 30 ဘၣ်ဆၣ်ဒီးယွၤဒုးဂဲၤဆၢထၢၣ်က့ၤအီၤလၢတၢ်သံ လီၤ.
\v 31 ဒီးအိၣ်ဖျါထီၣ်လၢပှၤဟဲပိာ်အခံလၢကၤလံၤလါ ဆူယရူၤၡလ့ၣ်သ့ၣ်တဖၣ် အမဲာ်ညါ အါနံၤအါသီလီၤ. အဝဲသ့ၣ်မ့ၢ်ပှၤအုၣ်အသးလၢပှၤဂီၢ်မုၢ်အမဲာ်ညါ ခဲကနံၣ် အံၤလီၤ.
\v 32 ဒီးပဝဲဒၣ်အံၤ, ပစံၣ်တဲၤတဲလီၤသုလၢတၢ်သး ခုအကစီၣ် လၢတၢ်စံးပာ်အီၤလၢပပၢ်သ့ၣ်တဖၣ်လီၤ.―
\p
\v 33 ယွၤဒုးဂဲၤဆၢထၢၣ်က့ၤယ့ၣ်ရှူးသတးဒီး, မၤလၢထီၣ်ပှဲၤ ထီၣ်တၢ်အံၤလၢအဝဲသ့ၣ်အဖိပဝဲဒၣ်အဂီၢ်, ဒ်တၢ်ကွဲးအ သးလၢလံာ်စံးထီၣ်ပတြၢၤခံတီၤတတီၤအသိး, နဲဒၣ်အံၤ, နမ့ၢ်ယဖိခွါလီၤ. ယမၤလိာ်ထီၣ်လံနၤလၢ မုၢ်မဆါတနံၤအံၤလံ.\x + \xt စံး. ၂း၇|Ps.2.7\xt*.\x*
\p
\v 34 လၢန့ၣ်အမဲာ်ညါဒုးဂဲၤဆၢထၢၣ်က့ၤအီၤလၢတၢ်သံ, ဒ် သိးအသုတက့ၤလၢၤဆူ တၢ်အုၣ်တၢ်ကျၣ်တဂ့ၤ. ဒီးစံး ဝဲဒ်အံၤ, ယကဟ့ၣ်သုလၢတၢ်စံးပာ်အစီအဆှံ, ဒီးအ ဂၢၢ်အကျၢၤ, ဘၣ်ဃးဒီးစီၤဒၤဝံးလီၤ.\x + \xt ၡါ. ၅၅း၃|Isa.55.3\xt*.\x*
\v 35 မ်ဒ် န့ၣ်ဒီး လၢတပူၤဒၣ်တၢ်စံးဝဲဒၣ်, နတဒုးထံၣ်ဘၣ်နပှၤ စီဆှံလၢတၢ်အုၣ်သံဘၣ်.\x + \xt စံး. ၁၆း၁၀|Ps.16.10\xt*.\x*
\v 36 အဂ့ၢ်ဒ်အံၤ, စီၤဒၤဝံးမၤပှၤတစိၤဒီးအီၤအတၢ် ဒ်ယွၤအသးအသိးန့ၣ် ဝံၤဒီး, မံဝဲ, ဒီးပှၤပာ်ဖှိၣ်အီၤဒီးအပၢ်တဖၣ်ဒီး, ထံၣ်တၢ် အုၣ်သံလီၤ.
\v 37 မ့မ့ၢ်ပှၤလၢယွၤဒုးဂဲၤဆၢထၢၣ်က့ၤအီၤတ ဂၤအံၤ, တထံၣ်ဘၣ်တၢ်အုၣ်သံဘၣ်.
\p
\v 38 မၤသးဒ်န့ၣ်ဒီး, ပှၤပုၢ်သ့ၣ်ဝဲၢ်သ့ၣ်ဧၢ, သ့ၣ်ညါသုဝဲ လၢတၢ်စံၣ်တဲၤတဲလီၤသုလၢ တၢ်ပူၤဖျဲးတၢ်ဒဲးဘး, လၢ အဝဲဒၣ်အဃိတက့ၢ်.
\v 39 ဒီးပှၤခဲလၢာ်လၢအစူၢ်က့ၤနာ်က့ၤ ဝဲန့ၣ်, ပူၤဖျဲးဒီးကယဲၢ်တၢ်လၢစီၤမိၤရှ့အတၢ်သိၣ်တၢ်သီ မၤပူၤမၤဖျဲးအီၤတသ့ဘၣ်န့ၣ်, လၢအဝဲဒၣ်အဃိလီၤ.
\p
\v 40 မၤသးဒ်န့ၣ်ဒီး ဒ်သိးတၢ်လၢဝံကတိၤတၢ်န့ၣ်, သုတ ဘၣ်လၢသုလိၤတဂ့ၤဒီး, ပလီၢ်သုသးတက့ၢ်.
\p
\v 41 ပှၤလၢအမၤတရီတပါတၢ်သ့ၣ်ဧၢ, ကွၢ်, ဒီးကမၢကမၣ်, ဒီးဟါမၢ်တက့ၢ်. အဂ့ၢ်ဒ်အံၤ, ယမၤတၢ်မၤလၢသုနံၤသုသီ, တၢ်မၤလၢပှၤမ့ၢ်စံးဘၣ်သုဘၣ်ဆၣ်ဒီး, သုတနာ်ဘၣ်လ့ၤတက့ၤဘၣ်န့ၣ်လီၤ.\x + \xt ဃဘး. ၁း၅|Hab.1.5\xt*.\x*
\p
\v 42 ဒီးပှၤဟးထီၣ်ဝဲအဖၢမုၢ်ဒီး, ဒ်သိးအဝဲဒၣ်ကစံၣ်တဲၤ တဲလီၤတၢ်အကလုၢ်အကထါအံၤ လၢမုၢ်အိၣ်ဘှံးအနံၤ ခဲကိာ်တဘျီဒီး, ဃ့ကညးအီၤလီၤ.
\v 43 ဒီးတၢ်ပျၢ်ပှၤအိၣ် ဖှိၣ်ရိဖှိၣ်ဒီး, ပှၤယူဒၤဖိ, ဒီးပှၤယူးယီၣ်ယွၤလၢအနုာ်လၢ ပှၤယူဒၤဖိအလုၢ်အလၢ်အါဂၤ, ပိာ်ထီၣ်စီၤပီလူး ဒီးစီၤ ဘၢ်နါဘၤအခံလီၤ. ဒီးအဝဲသ့ၣ်ကတိၤတၢ်ဒီးအီၤ, ဒီး သဆၣ်ထီၣ်အခံဒ်သိးအကအိၣ်ဝဲဆိးဝဲ လၢယွၤအဘျုး အဖှိၣ်အပူၤလီၤ.
\p
\v 44 ဒီးမုၢ်အိၣ်ဘှံးအနံၤလၢခံတစုဘၣ်ဒီး, ဒ်သိးအကနၢ် ဟူဘၣ်ယွၤအကလုၢ်ဒီး, ပှၤအိၣ်ဖှိၣ်ရိဖှိၣ်ဘူးထီၣ်အက လၢာ်တ့ၢ်ဒီဝ့ၢ်ညါလီၤ.
\v 45 ဘၣ်ဆၣ်ဒီး, တုၤပှၤယူဒၤဖိ ထံၣ်ပှၤဂီၢ်မုၢ်တဖၣ်န့ၣ်ဒီး, အသးထီၣ်ဆူၣ်ပှဲၤဆၢၣ်က လာ်, ဒီးဂ့ၢ်လိာ်ဘှီလိာ်တၢ်ကတိၤလၢစီၤပီလူးစံၣ်တဲၤ တဲလီၤန့ၣ်, ဒီးတဲးလိာ်ဃိလိာ်ဝဲဒီးဒုၣ်ဒွဲၣ်တၢ်လီၤ.
\p
\v 46 ဒီးစီၤပီလူးဒီးစီၤဘၢ်နါဘၤ ပာ်အသးခူတလ့ၢ်ဒီးစံးဝဲ ဒၣ်, ပစံၣ်တဲၤတဲလီၤဆိသုလၢ ယွၤအကလုၢ်အကထါ အလီၢ်အိၣ်လီၤ. ဘၣ်ဆၣ်ဒီးမ့ၢ်သုပာ်ကွံာ်အီၤ, ဒီးသု စံၣ်ညီၣ်လီၤသုသးလၢသုတကြၢးဒိးန့ၢ်ဘၣ် တၢ်မူအထူ အယိာ်ဘၣ်သတးဒီး, ကွၢ်ကွၢ်, ပဃၣ်ဃီၤပသးဆူပှၤ ကလုာ်တဖၣ်အအိၣ်လီၤ.
\v 47 အဂ့ၢ်ဒ်အံၤ, ယွၤမၤလိာ်ပှၤ ဒ်အံၤ, ယပာ်နၤလၢ ပှၤကလုာ်တဖၣ်အတၢ်ကပီၤအဂီၢ်, ဒ်သိးနကကဲထီၣ် တၢ်အုၣ်က့ၤခီၣ်က့ၤတၢ်ပၢၢ်လၢ ဟီၣ်ခိၣ်အကတၢၢ်လီၤ.\x + \xt ၡါ. ၄၉း၆|Isa.49.6\xt*.\x*
\p
\v 48 ဒီးတၢ်န့ၣ်တဖၣ် ပှၤကလုာ်တဖၣ်နၢ်ဟူဝဲဒီး, အသးခု ထီၣ်, ဒီးစံးထီၣ်ပတြၢၤယွၤအကလုၢ်အကထါလီၤ. ဒီးဖဲ ဒၣ်ပှၤလၢတၢ်ပာ်အီၤလၢအကန့ၢ်ဘၣ် တၢ်မူလီၤထူလီၤ ယိာ်တဖၣ်န့ၣ်, စူၢ်က့ၤနာ်က့ၤဝဲလီၤ.
\v 49 ဒီးကစၢ်အက လုၢ်အကထါဟူထီသါလီၤဒီကီၢ်ညါန့ၣ်လီၤ.
\p
\v 50 ဘၣ်ဆၣ်ဒီး, ပှၤယူဒၤဖိသဆၣ်ထီၣ်ပှၤယူးယီၣ်ယွၤ, အိၣ်ဒီးအလၤကပီၤ, ပိာ်မုၣ်တဖၣ်ဒီးဝ့ၢ်ပဒိၣ်ပပှၢ်တဖၣ် အခံ, ဒီးမၤအၢမၤသီစီၤပီလူးဒီးစီၤဘၢ်နါဘၤ, ဒီးဟီထီၣ် ကွံာ်အီၤလၢအကီၢ်ပူၤလီၤ.
\v 51 ဘၣ်ဆၣ်ဒီးအဝဲသ့ၣ်တြုၤ လီၤကွံာ်ဟီၣ်ခိၣ်အကမူၣ် လၢအခီၣ်လၣ်ထီဒါအီၤ, ဒီး လဲၤဝဲဆူအံၤကနံၤလီၤ.
\v 52 ဒီးအပျဲၢ်အဘီၣ်လၢထီၣ်ပှဲၤထီၣ် ဒီးတၢ်သးခု, ဒီးသးစီဆှံန့ၣ်လီၤ.
\c 14
\cl ၁၄
\p
\v 1 ဒီးတၢ်မၤအသးလၢအံၤကနံၤအပူၤ, အဝဲသ့ၣ်လဲၤနုာ် ဃုာ်ဆူပှၤယူဒၤဖိအဘူၣ်ဘျီၣ်ပူၤ, ဒီးစံၣ်တဲၤတဲလီၤတၢ် ဒ်အံၤဒ်နုၤတုၤပှၤယူဒၤဖိ, ဒီးဟ့းလ့ၣ်ဖိဂီၢ်မုၢ်ဖးဒိၣ်စူၢ်က့ၤ နာ်က့ၤဝဲလီၤ.
\v 2 မ့မ့ၢ်ပှၤယူဒၤဖိလၢအတစူၢ်တနာ်ဘၣ်တ ဖၣ်န့ၣ်, သဆၣ်ထီၣ်ပှၤကလုာ်တဖၣ်အခံ, ဒီးဒုးအၢ ထီၣ်အဝဲသ့ၣ်အသး ထီဒါဒီပုၢ်ဝဲၢ်လီၤ.
\v 3 မၤသးဒ်န့ၣ်ဒီး အိၣ်ဖဲန့ၣ်ယံာ်ယံာ်ဒီး, စံၣ်တဲၤတဲလီၤတၢ်လၢအသးခူ တလ့ၢ်လၢကစၢ်အပူၤ, ဒီးကစၢ်န့ၣ်ဟ့ၣ်လီၤတၢ်အပနီၣ် လီၤလး, ဒီးတၢ်လီၤလိၢ်လီၤလး မၤအသးလၢအဝဲသ့ၣ် အစုပူၤသတးဒီး, အုၣ်အသးလၢအဘျုးအဖှိၣ်အကလုၢ် အကထါအဂီၢ်လီၤ.
\p
\v 4 ဘၣ်ဆၣ်ဒီး ပှၤဂီၢ်မုၢ်လၢဝ့ၢ်ပူၤ လီၤမုၢ်လီၤဖးလိာ်အ သး, ဒီးတနီၤနီၤအိၣ်ဝဲလၢပှၤယူဒၤဖိအပူၤ, ဒီးတနီၤနီၤ အိၣ်ဝဲလၢပှၤတၢ်မၢဖိတဖၣ်အပူၤလီၤ.
\v 5 ဒီးတုၤပှၤကလုာ် အဂၤတဖၣ်, ဒီးပှၤယူဒၤဖိအိၣ်ဒီးအပဒိၣ်ပပှၢ်, တပျူာ် တပျီၤဝဲ ဒ်သိးအကမၤအၢမၤသီအီၤဒီး ကကွံာ်အီၤလၢ လၢၢ်ဒီး,
\v 6 သ့ၣ်ညါဝဲဒီးဃ့ၢ်ဆူလူၤကီၤနံအခူအဝ့ၢ်လူစ တြၤ, ဒီးဒ့ၢ်ဘ့ၤ, ဒီးကီၢ်အိၣ်ဝးတရံးဝဲန့ၣ်လီၤ.
\v 7 ဒီးစံၣ် တဲၤတဲလီၤတၢ်သးခုအကစီၣ်ဖဲန့ၣ်လီၤ.
\p
\v 8 ဒီးလၢလူစတြၤန့ၣ်, ပိာ်ခွါလၢအခီၣ်တဆူၣ်ဘၣ်, ဒီး အခီၣ်ဟးဂီၤတ့ၢ်လၢ အမိၢ်အဟၢဖၢပူၤလံၤလံၤ, ဒီးတ ဟးဘၣ်နီတစုဘၣ်တဂၤန့ၣ်, ဆ့ၣ်နီၤဝဲလီၤ.
\v 9 အဝဲဒၣ် ကနၣ်စီၤပီလူးကတိၤတၢ်ဒီး, အဝဲဒၣ်ကွၢ်ထံအီၤ, ဒီးထံၣ် ဝဲလၢအအိၣ်ဒီးတၢ်နာ်တုၤအဘျါက့ၤသ့သတးဒီး,
\v 10 ကိး ထီၣ်ဝဲလၢအကလုၢ်ဖးဒိၣ်, ဂဲၤဆၢထၢၣ်ထူၣ်ကလာ်လၢ နခီၣ်တက့ၢ်. ဒီးအဝဲဒၣ်စံၣ်ထီၣ်ဒီးဟးဝဲလီၤ.
\p
\v 11 ဒီးစီၤပီလူးမၤတၢ်န့ၣ် ပှၤဂီၢ်မုၢ်ထံၣ်ဝဲဒီး, ထုထီၣ်အ ကလုၢ်, ဒီးကတိၤတၢ်လၢပှၤလူၤကီၤနံအကျိာ်ဒီးစံးဝဲဒၣ်, ကစၢ်သ့ၣ်ပာ်လီၤဂာ်အသးလၢပှၤကညီဒီး, ဟဲလီၤဆူပ အိၣ်လီၤ.
\v 12 ဒီးကိးက့ၤစီၤဘၢ်နါဘၤလၢစူ, ဒီးစီၤပီလူး လၢဟ့ၢ်မ့ၤလီၤ. အဂ့ၢ်ဒ်အံၤ, ကတိၤတၢ်အါတက့ၢ်လီၤ.―
\p
\v 13 ဒီးစူအိၣ်လၢ ဝ့ၢ်အမဲာ်ညါအပှၤလုၢ်တၢ်အဒိၣ်တဂၤ ဟဲ စိာ်ဂီၤဖံးဒီးဖီ, ဆူပဲတရီအခီၣ်ထံး, ဒီးသါကလုၢ်တၢ်ဒီး ပှၤဂီၢ်မုၢ်လီၤ.
\v 14 ဒီးပှၤတၢ်မၢဖိစီၤဘၢ်နါဘၤဒီးစီၤပီလူးနၢ် ဟူဒီး, ဖှီအကူအသိး, ဒီးဃ့ၢ်သဖှိဆူပှၤဂီၢ်မုၢ်အအိၣ်, ဒီးကိးပသူထီၣ်,
\v 15 ဒီးစံးဝဲဒၣ်, ပှၤကညီသ့ၣ်ဧၢ, တၢ်အံၤ တဖၣ်သုမၤဘၣ်မနုၤလဲၣ်. ပဝဲဒၣ်အံၤ, ပမ့ၢ်ပှၤကညီစ့ၢ် ကီးအိၣ်ဒီးအသူၣ်အသးဒ်သုဝဲသ့ၣ်အသိးလီၤ. ဒီးပစံၣ် တဲၤတဲလီၤသုလၢတၢ်သးခုကစီၣ် ဒ်သိးသုကကွံာ်တ့ၢ် ကွံာ်တၢ်ကလီကလီအံၤ, ဒီးဃၣ်ဃီၤသုသးဆူကစၢ်လၢ အမူလၢအတ့လီၤမူခိၣ်, ဒီးဟီၣ်ခိၣ်, ဒီးပီၣ်လဲၣ်, ဒီးက ယဲၢ်တၢ်အိၣ်လၢအပူၤတဂၤအအိၣ်လီၤ.
\v 16 အဝဲဒၣ်လၢအ စိၤအဃၣ်ပူၤကွံာ်န့ၣ်, ပျဲလဲၤပှၤကိးအကလုာ်ဒဲးလၢအ ကျဲဒၣ်ဝဲလီၤ.
\v 17 ဘၣ်ဆၣ်ဒီးမ့ၢ်အမၤဂ့ၤတၢ်, ဒီးမၢတၢ် ဟဲစူၤလီၤလၢမူခိၣ်, ဒီးဟ့ၣ်လီၤသုလၢတၤသူၣ်တၤသၣ် အကတီၢ်, ဒီးမၤပှဲၤသုသးလၢတၢ်အီၣ်တၢ်အီ, ဒီးတၢ် သူၣ်မုာ်သးမုာ်သတးဒီး, တၢ်အုၣ်အသးတအိၣ်ဘၣ်န့ၣ်, တပာ်လီၤတဲာ်အကစၢ်ဒၣ်ဝဲဘၣ်.
\p
\v 18 တၢ်န့ၣ်တဖၣ်စံးဘၣ်တဲဘၣ်နာ်သက့ဒီး, ဒ်သိးပှၤဂီၢ် မုၢ်သုတလုၢ်တၢ်လၢအီၤတဂ့ၤဒီး, တြီဝဲကီမးလီၤ.
\p
\v 19 ဒီးပှၤယူဒၤဖိ ဟဲလၢအၣ်တံၤအီာ်ဒီးအံၤကနံၤ, ဒီးသ ဆၣ်ထီၣ် ပှၤဂီၢ်မုၢ်အခံသတးဒီး, ပှၤကွံာ်စီၤပီလူးလၢ လၢၢ်, ဒီးဆိကမိၣ်ဝဲလၢအသံလံ, ဒီးမိၤတြူာ်ထီၣ်ကွံာ် အီၤဆူဝ့ၢ်အချၢန့ၣ်လီၤ.
\v 20 ဘၣ်ဆၣ်ဒီးအပျဲၢ်အဘီၣ်အိၣ် ဝးတရံးအီၤအဖၢမုၢ်ဒီး, ဂဲၤဆၢထၢၣ်ဝဲ, ဒီးက့ၤနုာ်က့ၤ ဆူဝ့ၢ်ပူၤလီၤ. ဒီးမုၢ်ဆ့ၣ်ထီၣ်တနံၤန့ၣ်, ဟးထီၣ်ဒီးစီၤဘၢ် နါဘၤ, ဆူဒ့ၢ်ဘ့ၤလီၤ.
\v 21 ဒီးစံၣ်တဲၤတဲလီၤတၢ်သးခုအ ကစီၣ်လၢဝ့ၢ်ပူၤန့ၣ်, ဒီးဒုးကဲထီၣ်ပှၤအါဂၤလၢအပျဲၢ်အ ဘီၣ်ဝံၤဒီး, က့ၤထီၣ်ဝဲဆူလူစတြၤ, ဒီးအံၤကနံၤ, ဒီးအၣ် တံၤအီာ်လီၤ.
\v 22 ဒီးမၤဂၢၢ်ထီၣ်ကျၢၤထီၣ်အပျဲၢ်အဘီၣ်အ သးဒီးသဆၣ်ထီၣ်အခံဒ်သိး အကအိၣ်ဝဲဆိးဝဲလၢတၢ် နာ်အပူၤ, ဒီးလၢပဘၣ်ဖှီၣ်ဘၣ်နးအါမံၤဒီးပလဲၤနုာ်ဆူ ယွၤအဘီအမုၢ်အပူၤန့ၣ်လီၤ.
\p
\v 23 ဒီးပာ်ထီၣ်ပှၤသူၣ်က့သးပှၢ်တဖၣ် လၢအဂီၢ်လၢတၢ် အိၣ်ဖှိၣ်တပူၤလၢ်လၢ်ဝံၤဒီး, ဘါထုကဖၣ်တၢ်, ဒီးဒုၣ် တၢ်အီၣ်တၢ်အီ, ဒီးအးလီၤအီၤလၢကစၢ်လၢအဝဲသ့ၣ်နာ် အီၤအစုပူၤလီၤ.
\v 24 ဒီးလဲၤခီဂာ်ကွံာ်ပံၤစံၤဒံ, ဒီးလဲၤဆူ ပၣ်ဖူၤလံလီၤ.
\v 25 ဒီးစံၣ်တဲၤတဲလီၤတၢ်အကလုၢ်အကထါ လၢပ့ၢ်က့ၤဝံၤဒီး, လဲၤလီၤဝဲဆူအးတါလံၤလီၤ.
\v 26 ဒီးဒိး ထီၣ်ကဘီဖဲန့ၣ်, ဒီးက့ၤက့ၤဝဲဆူအၣ်တံၤအီာ်ဖဲပှၤဟ့ၣ် တ့ၢ်အီၤဆူယွၤအဘျုးအဖှိၣ်, ဒ်သိးအကမၤတၢ်လၢအ မၤလၢထီၣ်ပှဲၤထီၣ်န့ၣ်လီၤ.
\p
\v 27 ဒီးတုၤအတုၤဝဲဒီး, ဒုးအိၣ်ဖှိၣ်ရိဖှိၣ် တၢ်အိၣ်ဖှိၣ်, ဒီး စံၣ်တဲၤတဲလီၤတၢ်ဖဲဒၣ်ယွၤမၤလၢအစုပူၤတဖၣ်, ဒီးလၢ အအိးထီၣ်တၢ်စူၢ်တၢ်နာ်အတြဲၤလၢ ပှၤကလုာ်တဖၣ် အဂီၢ်န့ၣ်လီၤ.
\v 28 ဒီးအိၣ်ဝဲဒီးအပျဲၢ်အဘီၣ်ဖဲန့ၣ်ယံာ်ယံာ် လီၤ.
\c 15
\cl ၁၅
\p
\v 1 ဒီးပှၤဟဲလီၤတနီၤနီၤလၢကီၢ်ယူဒၤ, ဒီးသိၣ်က့ၤသီက့ၤ ဒီပုၢ်ဝဲၢ်လၢ သုမ့ၢ်တဒိးဘၣ်တၢ်ကူးတရံး, ဒ်စီၤမိၤရှ့အ လုၢ်အလၢ်အသိးဘၣ်ဒီး, သုတုၤလၢတၢ်အုၣ်က့ၤခီၣ်က့ၤ တသ့ဘၣ်လီၤ.
\v 2 မၤသးဒ်န့ၣ်ဒီး, တၢ်မၤအသးလၢစီၤပီ လူး, ဒီးစီၤဘၢ်နါဘၤဂုာ်တြီတၢ်, ဒီးတဲးလိာ်ဃိလိာ် တၢ်ဒီးအီၤတဆံးတစှၤဘၣ်. ဒီးပှၤစံၣ်ညီၣ်ဝဲလၢစီၤပီလူး, ဒီးစီၤဘၢ်နါဘၤ, ဒီးပှၤအဂၤလၢအကျါတနီၤနီၤ, ဘၣ် လဲၤထီၣ်ဆူပှၤတၢ်မၢဖိတဖၣ်, ဒီးပှၤသူၣ်က့သးပှၢ်တဖၣ် အိၣ်လၢယရူၤၡလ့ၣ်အပူၤ, လၢတၢ်သံကွၢ်အံၤအဂ့ၢ်အ ကျိၤလီၤ.
\p
\v 3 မၤသးဒ်န့ၣ်ဒီး အဝဲသ့ၣ်ဘၣ်တၢ်မၢအီၤလၢ တၢ်အိၣ် ဖှိၣ်ဒီးလဲၤခီဂာ်ဖံၤနံက့ၤ, ဒီးၡၤမရံ, ဒီးစံၣ်တဲၤတဲလီၤဝဲ လၢပှၤကလုာ်တဖၣ်ဃၣ်လိၤက့ၤအသးအဂ့ၢ်ဒီး, ဒုးသူၣ် ခုသးခုဒီပုၢ်ဝဲၢ်ခဲလၢာ်ဒိၣ်မးလီၤ.
\p
\v 4 ဒီးတုၤအတုၤလၢယရူၤၡလ့ၣ်ဒီး, တၢ်အိၣ်ဖှိၣ်, ဒီးပှၤ တၢ်မၢဖိ, ဒီးပှၤသူၣ်က့သးပှၢ်တဖၣ်န့ၣ်တူၢ်လိာ်အီၤ, ဒီး အဝဲသ့ၣ်စံးဘၣ်တဲဘၣ်တၢ် ဖဲဒၣ်တၢ်လၢယွၤမၤတၢ်လၢ အစုပူၤန့ၣ်လီၤ.
\v 5 ဒီးပှၤစုတလီၤဃုာ်ပှၤဖၤရံၤၡဲ, လၢအ စူၢ်က့ၤနာ်က့ၤတၢ်အကျါတနီၤနီၤ, ဂဲၤဆၢထၢၣ်ဒီးစံးဝဲ ဒၣ်, ပဘၣ်ကူးတရံးအီၤဒီး မၤလိာ်အီၤဒ်သိးအကတိၢ် န့ၢ်စီၤမိၤရှ့အတၢ်သိၣ်တၢ်သီလီၤ.
\p
\v 6 ဒီးပှၤတၢ်မၢဖိဒီးပှၤသူၣ်က့သးပှၢ်တဖၣ်န့ၣ်, အိၣ်ဖှိၣ် ရိဖှိၣ်ဒ်သိး အကကွၢ်ဆိကမိၣ်တၢ်န့ၣ်တမံၤအဂ့ၢ်အကျိၤ လီၤ.
\v 7 ဒီးပှၤတဲးလိာ်ဃိလိာ်အသးလၢအအါဝံၤဒီး, စီၤ ပ့းတရူးဂဲၤဆၢထၢၣ်ဒီးစံးဝဲဒၣ်, ပှၤပုၢ်သ့ၣ်ဝဲၢ်သ့ၣ်ဧၢ, သု သ့ၣ်ညါသုဝဲလၢ ယွၤဃုထၢတၢ်လၢပကျါ လၢထံးလၢ သီ, လၢပှၤကလုာ်တဖၣ်ကနၢ်ဟူတၢ်သးခုအကစီၣ်အ ကလုၢ်အကထါ လၢယထးခိၣ်, ဒီးစူၢ်က့ၤနာ်က့ၤတၢ် လီၤ.
\v 8 ဒီးယွၤလၢအသ့ၣ်ညါပှၤသူၣ်ပှၤသး, ဟ့ၣ်လီၤအီၤ လၢသးစီဆှံ ဒ်အဟ့ၣ်လီၤလၢပဝဲဒၣ်အသိး သတးဒီး, အုၣ်အသး လၢအဂီၢ်လီၤ.
\v 9 ဒီးသ့စီကွံာ်အသူၣ်အသး လၢတၢ်နာ်, ဒီးတပာ်လီၤဆီဝဲဒီးပှၤဘၣ်.
\p
\v 10 မၤသးဒ်န့ၣ်ဒီးခဲကနံၣ်အံၤ ဘၣ်မနုၤလၢသုလ့ပစီယွၤ လၢသုပာ်ထီၣ်နီၣ်ယိးဘိလၢ အပျဲၢ်အဘီၣ်အကိာ်ကျးခံ လၢပပၢ်သ့ၣ်မ့ၢ်ဂ့ၤ, ပဝဲဒၣ်အံၤမ့ၢ်ဂ့ၤ, ယိးတသ့ဘၣ် လဲၣ်.
\v 11 ဘၣ်ဆၣ်ဒီး, ပနာ်လၢပကတုၤလၢတၢ်အုၣ်က့ၤ ခီၣ်က့ၤလၢကစၢ်ယ့ၣ်ရှူးအဘျုးအဖှိၣ်အဃိ ဒ်အဝဲသ့ၣ် အသိးစ့ၢ်ကီးလီၤ.
\p
\v 12 ဒီးပှၤဂီၢ်မုၢ်ခဲလၢာ်အိၣ်ဘှီၣ်ကလာ်, ဒီးကနၣ်စီၤဘၢ် နါဘၤဒီးစီၤပီလူးစံၣ်တဲၤတဲလီၤတၢ်ပနီၣ်လီၤလး, ဒီးတၢ် လီၤလိၢ်တၢ်လီၤလး လၢယွၤမၤဝဲလၢအစုပူၤ လၢပှၤက လုာ်တဖၣ်အကျါလီၤ.
\v 13 ဒီးအဝဲသ့ၣ် အိၣ်ဘှီၣ်ဝဲဝံၤဒီး, စီၤယၤကိာ်ကတိၤဆၢတၢ်ဒီးစံးဝဲဒၣ်, ပှၤပုၢ်သ့ၣ်ဝဲၢ်သ့ၣ် ဧၢ, ကနၣ်ယကလုၢ်တက့ၢ်.
\v 14 စီၤၡံမိၣ်စံးဃဲၤတၢ်လၢ ယွၤလၢသီန့ၣ်, အိၣ်သကိးပှၤကလုာ်တဖၣ်ဒ်သိးအက ဟံးန့ၢ်ပှၤတကလုာ်လၢအမံၤအဂီၢ်လီၤ.
\v 15 ဒီးတၢ်န့ၣ်တ ဖၣ်လီၤပလိာ်လၢဝံအတၢ်ကတိၤ, ဒ်အကွဲးဝဲအသိး,―
\p
\v 16 ဒ်သိးပှၤကညီလၢအအိၣ်လီၤတဲာ်, ဒီးကယဲၢ်ပှၤကလုာ်တဖၣ်လၢတၢ်ကိးထီၣ်ယမံၤ လၢအလိၤတဖၣ်မုန့ၣ်, ကဃုန့ၢ်ယွၤဒီး,
\v 17 လၢတၢ်အံၤအလီၢ်ခံန့ၣ်, ယကဟဲက့ၤ, ဒီးယကမၤက့ၤစီၤဒၤဝံးအဒဲလၢအလီၤပှီၢ်, ဒီးအတၢ်လီၤပှီၢ်န့ၣ်ယကမၤက့ၤ, ဒီးယကမၤထီၣ်အီၤထူၣ်ကလာ်လီၤ.―
\p
\v 18 ကစၢ်လၢအမၤတၢ်အံၤတဖၣ်ခဲလၢာ်, စံးဝဲဒၣ်လီၤ.\x + \xt ဧၤ. ၉း၁၁, ၁၂|Eph.9.11-Eph.9.12\xt*.\x*
\p
\v 19 လၢတၢ်လီၤထူလီၤယိာ်န့ၣ်, ယွၤသ့ၣ်ညါပာ်အတၢ် မၤခဲလၢာ်လီၤ. မၤသးဒ်န့ၣ်ဒီး ပှၤကလုာ်တဖၣ်လၢအ ဃၣ်ဃီၤအသးဆူယွၤအအိၣ်န့ၣ်, ယစံၣ်ညီၣ်အီၤလၢပ သုတမၤတံာ်တာ်အီၤတဂ့ၤ.
\v 20 ဘၣ်ဆၣ်ဒီးပကကွဲးဟ့ၣ် ယုၢ်အလံာ်, လၢအဘၣ်ဟးဆှဲးတၢ်ဂီၤအတၢ်ဘၣ်အၢ, ဒီးတၢ်မၤထွဲသးကလုာ်ကလိၤအခံ, ဒီးတၢ်လၢတၢ်စံၢ်သံ အီၤ, ဒီးတၢ်အသွံၣ်တဖၣ်လီၤ.
\v 21 အဂ့ၢ်ဒ်အံၤ, လၢအစိၤ အဃၣ်လၢပျၢၤန့ၣ် ပှၤဖးလံာ်စီၤမိၤရှ့လၢဘူၣ်ဘျီၣ်ပူၤကိး မုၢ်အိၣ်ဘှံးအနံၤဒဲး, ဒီးစံၣ်တဲၤတဲလီၤအီၤလၢဝ့ၢ်ကိးဖျၢၣ် ဒဲးလီၤ.
\p
\v 22 တုၤနုၤတစုဘၣ်ပှၤတၢ်မၢဖိ, ဒီးပှၤသူၣ်က့သးပှၢ်, ဒီး တၢ်အိၣ်ဖှိၣ်ခဲလၢာ်အသးဒီး, ဃုထၢထီၣ်ပှၤလၢအကျါ, ပှၤအဒိၣ်အခိၣ်လၢပှၤဒီပုၢ်ဝဲၢ်အကျါ, စီၤယူဒၤကိးက့ၤ အမံၤသီလၢစီၤဘၢ်စဘါ, ဒီးစီၤစံလၤဝံၤဒီး, မၢအလဲၤ တၢ်ဒီးစီၤပီလူးဒီးစီၤဘၢ်နါဘၤ ဆူအၣ်တံၤအီာ်လီၤ. ဒီး ကွဲးဟ့ၣ်ယုၢ်လံာ်လၢအစုပူၤဒ်အံၤ,
\p
\v 23 ပှၤတၢ်မၢဖိတဖၣ်, ဒီးပှၤသူၣ်က့သးပှၢ်, ဒီးပှၤဒီပုၢ်ဝဲၢ် ပဝဲဒၣ်အံၤပကတိၤဒိၣ်ပှၤဒီပုၢ်ဝဲၢ်လၢ ပှၤကလုာ်တဖၣ်အ ကျါလၢအၣ်တံၤအီာ်, ဒီးစူၤရံ, ဒီးကံၤလံၤကံအပူၤန့ၣ် လီၤ.
\v 24 အကူၢ်မ့ၢ်ပနၢ်ဟူလၢပှၤဟးထီၣ်လၢပကျါတနီၤ နီၤ, မၤကိၢ်မၤဂီၤသုသးလၢတၢ်ကတိၤ, ဒီးမၤဟးဂီၤသု သး, ဒီးစံးဝဲဒၣ်, သုဘၣ်ဒိးတၢ်ကူးတရံး, ဒီးတိၢ်န့ၢ် တၢ်သိၣ်တၢ်သီ, ဒီးပတမၤလိာ်ဘၣ်အဝဲန့ၣ်ဘၣ်သတး ဒီး,
\v 25 တုၤပသးအိၣ်တဖျၢၣ်ဃီဒီး, ဘၣ်ပသးလၢပကမၢ ပှၤဘၣ်တၢ်ဃုထၢအီၤဆူသုအိၣ်, အိၣ်ဒီးပှၤလၢ အညိ ကွံာ်အသးလၢပကစၢ်ယ့ၣ်ရှူးခရံာ်အမံၤအဃိ,
\v 26 ပဒီပုၢ် ဝဲၢ်လၢပအဲၣ်အီၤ, စီၤဘၢ်နါဘၤဒီးစီၤပီလူးလီၤ.
\p
\v 27 မၤသးဒ်န့ၣ်ဒီး ပမၢလီၤစီၤယူဒၤဒီးစီၤစံလၤ, ဒီးအဝဲ သ့ၣ်ကစံးဘၣ်တဲဘၣ်သုလၢတၢ်တမံၤဃီအံၤ လၢအထး ခိၣ်လီၤ.
\v 28 အဂ့ၢ်ဒ်အံၤ, လၢသုကဟးဆှဲးတၢ်လုၢ်လၢ တၢ်ဂီၤ, ဒီးတၢ်အသွံၣ်, ဒီးတၢ်လၢတၢ်စံၢ်သံအီၤ, ဒီး တၢ်မၤထွဲသးကလုာ်ကလိၤအခံတဖၣ်မုန့ၣ် ဘၣ်သးစီ ဆှံအသး, ဒီးပသးအံၤလီၤ. လၢတၢ်န့ၣ်တဖၣ်အမဲာ်ညါ, တၢ်ဝံတၢ်စိာ်ဒိၣ်န့ၢ်အန့ၣ်တက့ၢ်, ပတပာ်ဘၣ်လၢသု လိၤဘၣ်.
\v 29 တၢ်န့ၣ်တဖၣ်မ့ၢ်တဟးဆှဲးဘၣ်ဒီးအိၣ်ဝဲတ သ့ဘၣ်. သုမ့ၢ်ဟးဆှဲးဒီး, သုမၤကစီဒီလီၤ. မ်သုအိၣ် ဆူၣ်အိၣ်ချ့တက့ၢ်.
\p
\v 30 မၤသးဒ်န့ၣ်ဒီးတုၤပှၤပျၢ်လီၤအီၤဒီး, အဝဲသ့ၣ်လဲၤဆူ အၣ်တံၤအီာ်, ဒီးဒုးအိၣ်ဖှိၣ်ရိဖှိၣ်ပှၤဂီၢ်မုၢ်, ဒီးဟ့ၣ်လီၤ အလံာ်တဘ့ၣ်န့ၣ်လီၤ.
\v 31 ဒီးဖးဝဲဝံၤဒီး, အသူၣ်ခုအသးခု လၢတၢ်မၤမုာ်ထီၣ်က့ၤန့ၣ်အဃိလီၤ.
\v 32 ဒီးစီၤယူဒၤ, ဒီး စီၤစံလၤအကစၢ်ပှၢ်ဒၣ်ဝဲ မ့ၢ်ဝံစ့ၢ်ကီးဒီး, သဆၣ်ထီၣ် အပျဲၢ်အဘီၣ်အခံလၢတၢ်ကတိၤအါထံၣ်, ဒီးမၤဂၢၢ်မၤ ကျၢၤအီၤလီၤ.
\p
\v 33 ဒီးအိၣ်ဝဲဖဲန့ၣ်ယံာ်ယံာ်တစဲးဒီး, ဒ်သိးအကက့ၤက့ၤ ဆူပှၤလၢအမၢလီၤအီၤတဖၣ် အအိၣ်ဒီး, ပှၤဒီပုၢ်ဝဲၢ်န့ၣ် ပျၢ်အီၤခုၣ်ခုၣ်မုာ်မုာ်လီၤ.
\v 34 (ဘၣ်ဆၣ်ဒီး ဘၣ်စီၤစံလၤ အသးလၢအကအိၣ်ဒံးဖဲန့ၣ်လီၤ.).
\v 35 ဒီးစီၤပီလူးဒီး စီၤ ဘၢ်နါဘၤ ဒီးပှၤအဂၤအါဂၤအိၣ်ဝဲဆိးဝဲလၢ အၣ်တံၤ အီာ်, ဒီးသိၣ်က့ၤသီက့ၤတၢ်, ဒီးစံၣ်တဲၤတဲလီၤတၢ်သး ခုအကစီၣ်ကစၢ်အကလုၢ်အကထါလီၤ.
\p
\v 36 ဒီးအနံၤအသီတနီၤနီၤပူၤကွံာ်ဒီး, စီၤပီလူးစံးဘၣ်စီၤ ဘၢ်နါဘၤ, ပဒီပုၢ်ဝဲၢ်လၢကယဲၢ်ခူကယဲၢ်ဝ့ၢ်လၢပစံၣ်တဲၤ တဲလီၤကစၢ်အကလုၢ်အကထါလၢအပူၤ, အိၣ်ဝဲဒ်လဲၣ် ဒ်လဲၣ်န့ၣ်, မ်ပက့ၤကဒါက့ၤဒီးကွၢ်က့ၤအီၤတက့ၢ်.
\v 37 ဒီး စီၤဘၢ်နါဘၤပာ်အသးလၢအကကိးန့ၢ် စီၤယိၤဟၣ်ကိး ဝဲအမံၤသီလၢစီၤမၢ်ကူးလီၤ.
\v 38 ဘၣ်ဆၣ်ဒီး မ့ၢ်ပှၤတဂၤ န့ၣ်ဟးဖးဒီးအီၤလၢပၣ်ဖူၤလံ, ဒီးတလဲၤမၤဘၣ်တၢ်ဒီး အီၤဘၣ်ဒီး, စီၤပီလူးဆိကမိၣ်ဝဲလၢ အတဂ့ၤလဲၤဘၣ်ဝဲ ဘၣ်.
\v 39 ဒီးတၢ်ဂ့ၢ်လိာ်ဘှီလိာ်ဆူၣ်ဆူၣ်ကလဲာ်အိၣ်ထီၣ် ဝဲ, တုၤဒၣ်လဲာ်အဝဲသ့ၣ်လီၤဖးလိာ်အသး, ဒီးစီၤဘၢ်နါ ဘၤဟံးန့ၢ်စီၤမၢ်ကူး, ဒီးဒိးထီၣ်ကဘီ, ဒီးလဲၤဝဲဆူကူပြူး လီၤ.
\v 40 ဒီးစီၤပီလူးဃုထၢစီၤစံလၤ, ဒီးပှၤဒီပုၢ်ဝဲၢ်သ့ၣ်တ ဖၣ်ဟ့ၣ်လီၤအီၤလၢ ယွၤအဘျုးအဖှိၣ် အပူၤသတးဒီး, ဟးထီၣ်ဝဲလီၤ.
\v 41 ဒီးလဲၤခီဂာ်စူၤရံ, ဒီးကံၤလံၤကံ, ဒီး မၤဂၢၢ်မၤကျၢၤတၢ်အိၣ်ဖှိၣ်တဖၣ်လီၤ.
\c 16
\cl ၁၆
\p
\v 1 ဒီးလဲၤဝဲဆူဒ့ၢ်ဘ့ၤ, ဒီးလူစတြၤလီၤ. ဒီးကွၢ်ကွၢ်, အ ပျဲၢ်အဘီၣ်အမံၤစီၤတံၤမသ့း, ပှၤယူဒၤမုၣ်လၢအစူၢ်က့ၤ နာ်က့ၤတၢ်တဂၤအဖိခွါ, အိၣ်ဝဲဖဲန့ၣ်လီၤ.
\v 2 မ့မ့ၢ်အပၢ် မ့ၢ်ပှၤဟ့းလ့ၣ်ဖိလီၤ. ဒီးပှၤဒီပုၢ်ဝဲၢ်လၢလူစတြၤဒီးအံၤက နံၤအပူၤ, အုၣ်အသးလၢအဂီၢ်လီၤ.
\v 3 ဘၣ်စီၤပီလူးအ သးလၢအဝဲဒၣ်ကလဲၤဒီးအီၤလီၤ. ဒီးမ့ၢ်ပှၤယူဒၤဖိအိၣ် လၢအလီၢ်တဖၣ်ဖဲန့ၣ်သ့ၣ်ညါခဲလၢာ်, လၢအပၢ်မ့ၢ်ပှၤ ဟ့းလ့ၣ်ဖိအဃိဒီး, ဟံးန့ၢ်အီၤဒီးကူးတရံးအီၤလီၤ.
\v 4 ဒီးဖဲအလဲၤတၢ် တဝ့ၢ်ဘၣ်တဝ့ၢ်ဒီး, တၢ်သိၣ်တၢ်သီလၢပှၤတၢ်မၢဖိဒီးပှၤသူၣ်က့သးပှၢ် လၢယရူၤၡလ့ၣ်စံၣ်ညီၣ်ဝဲန့ၣ်ဒီး, ဟ့ၣ်လီၤဝဲဒ်သိးအကတိၢ်န့ၢ်ဖံးဃာ်လီၤ.―
\p
\v 5 မၤသးဒ်န့ၣ်ဒီးတၢ်အိၣ်ဖှိၣ်တဖၣ် ဂၢၢ်ထီၣ်ကျၢၤထီၣ်လၢ တၢ်စူၢ်တၢ်နာ်အပူၤ, ဒီးအါထီၣ်ဂီၢ်ထီၣ်ကိးမုၢ်နံၤမုၢ်နၤ ဒဲးလီၤ.
\p
\v 6 ဒီးလဲၤခီဂာ်ဖြူၤကံ, ဒီးကလၤတံအထံအကီၢ်ဒီး, ဒ် သိးအသုတစံၣ်တဲၤတဲလီၤတၢ်လၢအၤစံတဂ့ၤဒီး, သးစီ ဆှံန့ၣ်တြီအီၤလီၤ.
\v 7 ဒီးလဲၤဆူမူၤစံဝံၤဒီး, ပာ်အသးလၢ အကလဲၤဆူဘံၤသူၤနံ, ဘၣ်ဆၣ်ဒီးယ့ၣ်ရှူးအသးတဒုး လဲၤဘၣ်အီၤဘၣ်.
\v 8 ဒီးလဲၤပူၤကွံာ်လၢမူၤစံ, ဒီးလဲၤလီၤ ဆူတြိၤအါလီၤ.
\p
\v 9 ဒီးစီၤပီလူးထံၣ်တၢ်လၢညါခီလၢမုၢ်နၤ, ဒီးပှၤမၤက့း ဒနံဖိဆၢထၢၣ်ဃ့ကညးအီၤဒီးစံးဝဲဒၣ်, ဟဲခီဂာ်တၢ်ဆူ မၤက့းဒနံ, ဒီးမၤစၢၤပှၤတက့ၢ်.
\v 10 ဒီးတုၤအထံၣ်တၢ်လၢ ညါခီဒီး, ပဆိကမိၣ်လၢကစၢ်ကိးက့ၤပှၤ, ဒ်သိးပကစံၣ် တဲၤတဲလီၤတၢ်သးခုအကစီၣ်လၢအဝဲသ့ၣ်, ဒီးပဃုလဲၤ တၢ်ဆူမၤက့းဒနံအပူၤတကီၢ်ခါလီၤ.
\v 11 မၤသးဒ်န့ၣ်ဒီး, ပ ဟးထီၣ်လၢတြိၤအါ, ဒီးပလဲၤစၢၢ်ဆၢဆူစၤမသြါက့ၤ, ဒီးမုၢ်ဆ့ၣ်ထီၣ်တနံၤပလဲၤဆူနါပလံၣ်လီၤ.
\v 12 ဒီးပဟးဖဲ န့ၣ်ဆူဖံလံးပံးလၢအမ့ၢ်မၤက့းဒနံတတီၤန့ၣ် အဝ့ၢ်မိၢ်ပှၢ်, ဒီးပှၤတကလုာ်ဒၣ် ဟဲအိၣ်ဝဲဆိးဝဲလၢအပူၤလီၤ. ဒီးပ အိၣ်လၢဝ့ၢ်ပူၤန့ၣ်အနံၤအသီတနီၤနီၤလီၤ.
\p
\v 13 ဒီးလၢမုၢ်အိၣ်ဘှံးအနံၤန့ၣ်, ပဟးထီၣ်ဆူဝ့ၢ်အချၢလၢ ထံနံၤဖဲပဆိကမိၣ်လၢ ပှၤပာ်တၢ်ဘါထုကဖၣ်အလီၢ်, ဒီး ပဆ့ၣ်နီၤဒီးစံၣ်တဲၤတဲလီၤတၢ်လၢ ပှၤပိာ်မုၣ်လၢအအိၣ် ဖှိၣ်ရိဖှိၣ်တဖၣ်လီၤ.
\p
\v 14 ဒီးပှၤလၢအဆါ တၢ်လုးတကုာ်, ဝ့ၢ်သူၤအတံရၤဖိ, ပိာ်မုၣ်, အမံၤနီၢ်လူၤဒံ, လၢအဘါယွၤတဂၤ, နၢ်ဟူ တၢ်ဒီး, ယွၤအိးထီၣ်အသူၣ်အသးဒ်သိးအကတူၢ်လိာ် တၢ်လၢစီၤပီလူးစံးဘၣ်တဲဘၣ်ဝဲတဖၣ်န့ၣ်လီၤ.
\v 15 ဒီးတုၤ အဝဲဒၣ်, ဒီးအဟံၣ်ဖိတဖၣ်ဒိးဘျၢ*အသးဒီး, ဃ့ကညး က့ၤပှၤဒီးစံးဝဲဒၣ်, ယဲဒၣ်အံၤ, သုမ့ၢ်ပာ်ယၤလၢပှၤစူၢ် က့ၤနာ်က့ၤကစၢ်နီၢ်နီၢ်ဒီး, ဟဲအိၣ်ဟဲဆိးလၢယဟံၣ်ပူၤ တက့ၢ်. ဒီးကညးဆူၣ်န့ၢ်ပှၤလီၤ.
\p
\v 16 ဒီးတၢ်မၤအသးလၢ ပလဲၤဆူတၢ်ဘါထုကဖၣ်အလီၢ် အဖၢမုၢ်ဒီး, ပှၤလၢတၢ်နါပံသိၣ်အိၣ်လၢအလိၤ, ကုၢ်ပိာ် မုၣ်တဂၤ, သဂၢၢ်ပှၤလီၤ. အဝဲဒၣ်ကတိၤတၢ်လၢတၢ်နါ ဝံအကျိာ်သတးဒီး, အကစၢ်တဖၣ်န့ၢ်ဘၣ် တၢ်အါမး လီၤ.
\v 17 အဝဲန့ၣ်ပိာ်စီၤပီလူးအခံ, ဒီးပခံ, ဒီးကိးပသူ ထီၣ်ဒီးစံးဝဲဒၣ်, အဝဲသ့ၣ်တဖၣ်အံၤ မ့ၢ်တၢ်ထီကတၢၢ် ယွၤအခ့အပှၤ, လၢအစံၣ်တဲၤတဲလီၤပှၤလၢ တၢ်အုၣ် က့ၤခီၣ်က့ၤအကျဲလီၤ.
\p
\v 18 ဒီးမၤဝဲဒ်န့ၣ်အါနံၤအါသီ, ဒီးစီၤပီလူးအသးကိၢ်ထီၣ်, ဒီးဃၣ်ဃီၤအသးဒီး စံးဘၣ်တၢ်နါ, ယမၤလိာ်နၤလၢ ယ့ၣ်ရှူးခရံာ်အမံၤ, လၢနကဟးထီၣ်ကွံာ်လၢပှၤအံၤအ လိၤလီၤ. ဒီးဟးထီၣ်ကွံာ်တဘျီဃီဖဲန့ၣ်လီၤ.
\p
\v 19 ဒီးပိာ်မုၣ် အကစၢ်တဖၣ်သ့ၣ်ညါဝဲလၢ အမုၢ်လၢ်န့ၢ် တၢ်အလီၢ်တအိၣ်လၢၤဘၣ်ဒီး, ဟံးဃာ်စီၤပီလူးဒီးစီၤစံ လၤ, ဒီးမိၤအီၤဆူဖၠါပူၤ, ဆူပဒိၣ်တဖၣ်အအိၣ်လီၤ.
\v 20 ဒီး ဆှၢအီၤဆူကီၢ်ပဒိၣ်တဖၣ်အအိၣ်ဝံၤဒီး, စံးဝဲဒၣ်, ပှၤက ညီတဖၣ်အံၤ, မ့ၢ်ပှၤယူဒၤဖိ, ဒီးမၤတံာ်တာ်ပဝ့ၢ်အံၤဒိၣ် မး,
\v 21 ဒီးသိၣ်လိတၢ်အလုၢ်အလၢ်လၢ ပှၤရိမ့ၤဖိပဝဲဒၣ် အံၤ, ပတူၢ်လိာ်ဒီးတိၢ်န့ၢ်တတီဘၣ်လီၤ.
\p
\v 22 ဒီးပှၤဂီၢ်မုၢ်ဂဲၤဆၢထၢၣ်ထီဒါအီၤ, ဒီးပဒိၣ်တဖၣ်ထုး ဖှီကွံာ်အကူအသိး, ဒီးမၤလိာ်ပှၤကတီၢ်အီၤလီၤ.
\v 23 ဒီး တီၢ်ဝဲအါဘီဝံၤဒီး ဒၢနုာ်အီၤလၢဃိာ်ပူၤ, ဒီးမၤလိာ်ပှၤ ဃိာ်ဒိၣ် ဒ်သိးအကပၢၤအီၤဧ့ၢ်ကျၢၤလီၤ.
\v 24 အဝဲဒၣ်ဘၣ် တၢ်မၤလိာ်အီၤဒ်န့ၣ်ဒီး, ဒၢနုာ်အီၤလၢဃိာ်ပူၤလၢညါတ တီၤ, ဒီးသိးဃာ်အခီၣ်လၢသိးအပူၤလီၤ.
\v 25 ဒီးလၢဖးဖီ မုၢ်န့ၣ် စီၤပီလူးဒီးစီၤစံလၤဘါထုကဖၣ်တၢ်, ဒီးသးဝံၣ် သးဆၢယွၤ, ဒီးပှၤဃိာ်ဖိကနၣ်ဝဲလီၤ.
\v 26 ဒီးဟီၣ်ခိၣ်ဟူး ဝးဝဲသတူၢ်ကလာ်ဒိၣ်မး တုၤဃိာ်အခီၣ်ထံးဟူးဝးဝဲ, ဒီး တြဲၤခဲလၢာ်အိးထီၣ်အသးတကီၢ်ခါ, ဒီးပှၤခဲလၢာ်အပျံၤ လီၤဃ့ၣ်ဝဲလီၤ.
\v 27 ဒီးပှၤဃိာ်ဒိၣ်ဖုသံနီၣ်ထီၣ်, ဒီးထံၣ်ဝဲ လၢဃိာ်အတြဲၤအိၣ်အိးထီၣ်အသး, ဒီးဆိကမိၣ်လၢပှၤ ဃိာ်ဖိဃ့ၢ်ကွံာ်သတးဒီး, ဘီၣ်ထီၣ်နးဒ်သိးအကမၤသံ လီၤအသးလီၤ.
\v 28 ဒီးစီၤပီလူးကိးထီၣ်လၢအကလုၢ်ဖးဒိၣ် ဒီးစံးဝဲဒၣ်, မၤအၢလီၤနသးနီတမံၤတဂ့ၤ, အဂ့ၢ်ဒ်အံၤ, ပအိၣ်ဖဲအံၤခဲလၢာ်လီၤ.
\v 29 ဒီးအဝဲဒၣ်ဃ့တၢ်ကပီၤတဖၣ်, ဒီးဃ့ၢ်နုာ်ကနိးကစုာ်, ဒီးထိၣ်လီၤပှီၤအသးလၢစီၤပီလူး ဒီးစီၤစံလၤအမဲာ်ညါ,
\v 30 ဒီးဆှၢထီၣ်အီၤဆူခိဒီးစံးဝဲဒၣ်, ကစၢ်သ့ၣ်ဧၢ, ဒ်သိးယကတုၤလၢ တၢ်အုၣ်က့ၤခီၣ်က့ၤ ယၤဒီး, ယဘၣ်မၤမနုၤလဲၣ်.
\v 31 ဒီးအဝဲသ့ၣ်စံးဘၣ်အီၤ, စူၢ်က့ၤနာ်က့ၤကစၢ်ယ့ၣ်ရှူးခရံာ်တက့ၢ်. ဒီးနကတုၤလၢ တၢ်အုၣ်က့ၤခီၣ်က့ၤနဲ, ဒီးနပှၤဟံၣ်ဖိလီၤ.
\v 32 ဒီးစံၣ်တဲၤ တဲလီၤကစၢ်အကလုၢ်အကထါလၢအီၤ, ဒီးလၢပှၤအိၣ် လၢအဟံၣ်ပူၤခဲလၢာ်လီၤ.
\p
\v 33 ဒီးလၢမုၢ်နၤ တနၣ်ရံၣ်ဃီဖဲန့ၣ်, အဝဲဒၣ်ဟံးန့ၢ်အီၤ, ဒီးသ့ကွံာ်အပူၤလီၢ်တဖၣ်လီၤ. ဒီးအကစၢ်ဒၣ်ဝဲ, ဒီးအ ပှၤခဲလၢာ်ဒိးဘျၢ*အသးတကီၢ်ခါလီၤ.
\v 34 ဒီးတုၤအဝဲဒၣ် ဆှၢက့ၤအီၤဆူအဟံၣ်ပူၤဒီး, ပာ်တၢ်အီၣ်တၢ်အီလၢအ မဲာ်ညါ, ဒီးစူၢ်က့ၤနာ်က့ၤယွၤ, ဒီးသူၣ်ခုသးခုဒီးအဟံၣ် ဖိခဲလၢာ်လီၤ.
\p
\v 35 ဒီးတုၤမုၢ်ဆ့ၣ်ထီၣ်ဒီး, ပဒိၣ်တဖၣ်န့ၣ်မၢအပှၤစိာ်နီၣ် တီၢ်ဖိတဖၣ်, လဲၤစံးဘၣ်တဲဘၣ်ဝဲ, ပျၢ်ကွံာ်ပှၤကညီတ ဖၣ်န့ၣ်တက့ၢ်.
\v 36 ဒီးအတၢ်ကတိၤတဖၣ်န့ၣ်, ပှၤဃိာ် ဒိၣ်စံးဘၣ်စီၤပီလူး, ပဒိၣ်တဖၣ်န့ၣ် မၢပှၤဟဲပျၢ်ကွံာ်သု လီၤ. မၤသးဒ်န့ၣ်ဒီးဟးထီၣ်, ဒီးလဲၤတၢ်မုာ်မုာ်တက့ၢ်.
\p
\v 37 ဘၣ်ဆၣ်ဒီးစီၤပီလူးစံးဘၣ်အီၤ, ပှၤရိမ့ၤဖိပဝဲဒၣ်အံၤ တဘၣ်ဘၣ် တၢ်စံၣ်ညီၣ်ဃၣ်ဘၣ်ဒီး, အဝဲသ့ၣ်တီၢ်ပှၤ အိၣ်ဖျါ, ဒီးဒၢနုာ်ပှၤလၢဃိာ်ပူၤလီၤ. ဒီးခဲကနံၣ်အံၤ, ကဟီထီၣ်ကွံာ်ပှၤကစုဒုဧါ. ဒ်န့ၣ်တမ့ၢ်ဘၣ်. မ်အဟဲ လၢအကစၢ်ဒၣ်ဝဲ, ဒီးဆှၢထီၣ်ပှၤတက့ၢ်.
\p
\v 38 ဒီးတၢ်ကတိၤတဖၣ်န့ၣ်, ပှၤစိာ်နီၣ်တီၢ်ဖိစံးဘၣ်ပဒိၣ် တဖၣ်လီၤ. ဒီးနၢ်ဟူဝဲလၢပှၤတဖၣ်န့ၣ် မ့ၢ်ပှၤရိမ့ၤဖိဒီး, သူၣ်ပျံၤသးပျံၤဝဲတကူၢ်သ့ၣ်လီၤ.
\v 39 ဒီးဟဲဃ့ကညးအီၤ, ဒီးဆှၢထီၣ်အီၤ, ဒီးဃ့ဝဲဒ်သိးအကဟးထီၣ်ကွံာ်လၢဝ့ၢ် ပူၤလီၤ.
\p
\v 40 ဒီးအဝဲသ့ၣ်ဟးထီၣ်လၢဃိာ်ပူၤ, ဒီးလဲၤဆူ နီၢ်လူၤဒံ အအိၣ်, ဒီးတုၤအထံၣ်ဘၣ်ပှၤဒီပုၢ်ဝဲၢ်ဒီး, သဆၣ်ထီၣ် အခံဒီးဟးထီၣ်ဝဲလီၤ.
\c 17
\cl ၁၇
\p
\v 1 ဒီးလဲၤခီဂာ်အၣ်ဖံပလံၤ, ဒီးအၤပလိၤနံဝံၤဒီး, လဲၤဝဲ ဆူသ့းစၤလနံ, ဖဲပှၤယူဒၤဖိအဘူၣ်ဘျီၣ် အိၣ်ဝဲတဖျၢၣ် လီၤ.
\v 2 ဒီးစီၤပီလူးဒ်အလုၢ်အလၢ်အိၣ်ဝဲအသိးန့ၣ်, လဲၤ နုာ်ဆူအဝဲသ့ၣ်အအိၣ်, ဒီးလၢသၢအိၣ်ဘှံးနံၤညါန့ၣ်က တိၤတၢ်ဒီးအီၤလၢတၢ်ကွဲးအသးအဂ့ၢ်အကျိၤ,
\v 3 ဒီးအိး ထီၣ်တၢ်, ဒီးဒုးနဲၣ်ဝဲလၢခရံာ်ဘၣ်ဒိးတၢ်နးတၢ်ဖှီၣ်, ဒီး ဘၣ်ဂဲၤဆၢထၢၣ်က့ၤလၢတၢ်သံအပူၤ, ဒီးလၢယ့ၣ်ရှူးလၢ ယစံၣ်တဲၤတဲလီၤသုမ့ၢ်ခရံာ်န့ၣ်လီၤ.
\v 4 ဒီးပှၤတနီၤနီၤလၢ အကျါ, ဒီးဟ့းလ့ၣ်ဖိလၢအဘါယွၤဂီၢ်မုၢ်ဖးဒိၣ်, ဒီးပိာ် မုၣ်အိၣ်ဒီးအလၤအကပီၤတဘျုးဂၤ, စူၢ်က့ၤနာ်က့ၤတၢ် ဒီးဘျုးအသးဒီးစီၤပီလူးဒီးစီၤစံလၤလီၤ.
\p
\v 5 ဘၣ်ဆၣ်ဒီးပှၤယူဒၤဖိအသးက့ၣ်, ဒီးဟံးန့ၢ်ပှၤအအၢ အသီလၢ အအိၣ်ဒၣ်တၢ်လၢဖၠါပူၤ, ဒီးဒုးအိၣ်ဖှိၣ်ပှၤဂီၢ် မုၢ်, ဒီးမၤတၢထီၣ်တၢလီၤတၢ်လၢဝ့ၢ်ပူၤလီၤ. ဒီးဟဲဃီၤ ဆူစီၤယါစီၣ်အဟံၣ်ဒီး, ဃုမိၤထီၣ်ပှၤတဖၣ်န့ၣ်ဆူ ပှၤ ဂီၢ်မုၢ်အအိၣ်လီၤ.
\v 6 ဒီးမ့ၢ်အတထံၣ်ဘၣ်အီၤဘၣ်ဒီး, မိၤ တွံၢ်တြူာ်စီၤယါစီၣ်, ဒီးဒီပုၢ်ဝဲၢ်တနီၤနီၤဆူဝ့ၢ်ပဒိၣ်တဖၣ် အအိၣ်, ဒီးကိးပသူထီၣ်ဝဲ, ပှၤလၢအမၤကဒါဟီၣ်ခိၣ် တဖၣ်ဟဲတုၤဖဲအံၤစ့ၢ်ကီးလံ.
\v 7 ဒီးစီၤယါစီၣ်တူၢ်လိာ်လံ အီၤလံ. ဒီးပှၤခဲလၢာ်အံၤ, မၤတၢ်ထီဒါကဲစၢ်အကလုၢ်, ဒီးစံးလၢစီၤပၤအဂၤ, ယ့ၣ်ရှူးအိၣ်ဝဲတဂၤလီၤ.
\p
\v 8 ဒီးတုၤပှၤဂီၢ်မုၢ်ဒီးဝ့ၢ်အပဒိၣ်နၢ်ဟူတၢ်န့ၣ်ဒီး, အသူၣ် ကိၢ်အသးဂီၤထီၣ်လီၤ.
\v 9 ဒီးတုၤအဟံးန့ၢ်ပှၤအုၣ်အသး လၢစီၤယါစီၣ်အဂီၢ်, ဒီးပှၤဂၤအဂီၢ်ဒီး, ပျၢ်အီၤလီၤ.
\p
\v 10 ဒီးပှၤဒီပုၢ်ဝဲၢ်တဖၣ်မၢစီၤပီလူး, ဒီးစီၤစံလၤ လဲၤတ ကီၢ်ခါလၢမုၢ်နၤဆူဘ့းရံၤလီၤ. လဲၤတုၤဝဲဒီး, လဲၤနုာ်ဝဲ လၢပှၤယူဒၤဖိအဘူၣ်ဘျီၣ်ပူၤလီၤ.
\v 11 ဒီးပှၤတဖၣ်န့ၣ်အ သးဂ့ၤန့ၢ်ပှၤသ့းစၤလနံဖိတက့ၢ်, ဒီးတူၢ်လိာ်တၢ်အက လုၢ်အကထါလၢအသူၣ်ဆူၣ်အသးဆူၣ်, ဒီးတၢ်န့ၣ်တ ဖၣ်မ့ၢ်တၢ်ဒ်န့ၣ် တမ့ၢ်တၢ်ဒ်န့ၣ်လဲၣ်န့ၣ်, ဃုကွၢ်တၢ်ကွဲး အသး, ထံထံဆးဆးသ့သ့တနံၤလီၤ.
\p
\v 12 မၤသးဒ်န့ၣ်ဒီး, ပှၤစူၢ်က့ၤနာ်က့ၤ လၢအကျါအါဂၤ, ဒီးပှၤဟ့းလ့ၣ်မုၣ်အိၣ်ဒီးအလၤအကပီၤ, ဒီးပိာ်ခွါ, နာ် စ့ၢ်ကီးဝဲတစှၤဂၤဘၣ်လီၤ.
\v 13 ဒီးပှၤယူဒၤဖိလၢသ့းစၤလနံ အပူၤ, တုၤအသ့ၣ်ညါလၢစီၤပီလူးစံၣ်တဲၤတဲလီၤယွၤအ ကလုၢ်အကထါလၢဘ့းရံၤအပူၤဒီး, လဲၤစ့ၢ်ကီးဝဲဖဲန့ၣ် ဒီးထိၣ်ဟူးထိၣ်ဂဲၤပှၤဂီၢ်မုၢ်အသးလီၤ.
\v 14 တုၤနုၤတစုပှၤဒီ ပုၢ်ဝဲၢ်မၢစီၤပီလူးလဲၤတၢ်တကီၢ်ခါ မၤသးဒ်အကလဲၤလၢ ပီၣ်လဲၣ်အသိးန့ၣ်လီၤ. မ့မ့ၢ်စီၤစံလၤဒီးစီၤတံၤမသ့းအိၣ် ဒံးဝဲဒၣ်ဖဲန့ၣ်လီၤ.
\v 15 ဒီးပှၤလၢအဆှၢစီၤပီလူးတဖၣ်န့ၣ်, ဆှၢဝဲတုၤလၢအၤသ့ၣ်အပူၤလီၤ. ဒီးဒိးန့ၢ်တၢ်မၤလိာ်လၢ စီၤစံလၤဒီးစီၤတံၤမသ့းအဂီၢ်, ဒ်သိးအကဟဲဆူအအိၣ် ချ့သဒံးဝံၤဒီး, ဟးထီၣ်ဝဲလီၤ.
\v 16 ဒီးစီၤပီလူးအိၣ်ဆူလၢ်ဟူအီၤ လၢအၤသ့ၣ် အဖၢမုၢ်ဒီး, ထံၣ်ဝ့ၢ်န့ၣ်ပှဲၤဝဲဒီးတၢ်ဂီၤဒီး, အသးကိၢ်ထီၣ်ဝဲလီၤ.―
\p
\v 17 မၤသးဒ်န့ၣ်ဒီးလၢဘူၣ်ဘျီၣ်ပူၤန့ၣ်, တဲးလိာ်ဃိလိာ်တၢ် ဒီးပှၤယူဒၤဖိဒီးပှၤယူးယီၣ်ယွၤ, ဒီးလၢဖၠါပူၤဒီးပှၤလၢအ ဟဲဘၣ်သဃိာ်အီၤ ကိးမုၢ်နံၤမုၢ်နၤဒဲးလီၤ.
\v 18 ဒီးပှၤအ့း ပံၤကူၤရူးဖိဒီးပှၤစတီးအၤဖိ, ပှၤကူၣ်တၢ်သ့ တနီၤနီၤ, ဘၣ်သဃိာ်အီၤလီၤ. ဒီးတနီၤနီၤစံးဝဲဒၣ်, ပှၤကတိၤကြီ တၢ်တဂၤအံၤ, မ့ၢ်အကစံးမနုၤတမံၤလဲၣ်. ဒီးပှၤဂၤစံးဝဲ ဒၣ်, လီၤဂာ်လၢအမ့ၢ်ပှၤစံၣ်တဲၤတဲလီၤ ပှၤတခီဘီမုၢ်ဖိ အကစၢ်တဖၣ်အဂ့ၢ်လီၤ. အဂ့ၢ်ဒ်အံၤ, မ့ၢ်အစံးဘၣ်တဲ ဘၣ်အီၤလၢယ့ၣ်ရှူးဒီး တၢ်ဂဲၤဆၢထၢၣ်က့ၤအဂ့ၢ်အကျိၤ လီၤ.
\v 19 ဒီးအဝဲသ့ၣ်တဖၣ်ဟံးန့ၢ်အီၤ, ဒီးဆှၢအီၤဆူတၢ် စိခိၣ်အၤရံဒီးစံးဝဲဒၣ်, တၢ်သိၣ်တၢ်သီအသီလၢနစံၣ်တဲၤ တဲလီၤန့ၣ်ပသ့ၣ်ညါမ့ၢ်အတသ့ဘၣ်ဧါ.
\v 20 အဂ့ၢ်ဒ်အံၤ, န ဒုးဟူဘၣ်ပနၢ်ပူၤလၢတၢ်လီၤဆီတဖၣ်န့ၣ်လီၤ. မၤသးဒ် န့ၣ်ဒီးတၢ်န့ၣ်တဖၣ်မ့ၢ်ဒ်လဲၣ်ဒ်လဲၣ်န့ၣ်, တၢ်မိၣ်သ့ၣ်ညါ ဘၣ်ပသးလီၤ.
\v 21 ဒီးပှၤအၤသ့ၣ်ဖိခဲလၢာ်, ဒီးပှၤတမှံၤအိၣ် ဝဲဖဲန့ၣ်, တမၤဘၣ်တၢ်အဂၤနီတမံၤဘၣ်. ထဲအဂုာ်စံး ဃဲၤဒီးကနၣ်တၢ်အသီတက့ၢ်တမံၤမံၤလီၤ.
\p
\v 22 ဒီးစီၤပီလူးဆၢထၢၣ်လၢ တၢ်စိခိၣ်အၤရံအဒီခိၣ်ဒီးစံး ဝဲဒၣ်, ပှၤအၤသ့ၣ်ဖိသ့ၣ်ဧၢ, လၢတၢ်ခဲလၢာ်အပူၤယ ထံၣ်လၢသုယူးယီၣ်သုကစၢ်တဖၣ်ဒိၣ်မးလီၤ.
\v 23 အဂ့ၢ်ဒ် အံၤ, ယလဲၤဟးဒီးကွၢ်သုဘူၣ်တၢ်ဘါတၢ်အလီၢ်အဖၢ မုၢ်ဒီး, ယထံၣ်တၢ်လုၢ်လီၢ်တပူၤ, အိၣ်ဒီးတၢ်ကွဲးအသး လၢအလိၤ, ကစၢ်လၢပတသ့ၣ်ညါဘၣ်အီၤတဂၤအဂီၢ် လီၤ. မၤသးဒ်န့ၣ်ဒီးပှၤလၢသုတသ့ၣ်ညါဘၣ်ဒီးဘူၣ်ထီၣ် ဘါထီၣ်အီၤန့ၣ်ယစံၣ်တဲၤတဲလီၤသုလၢအဝဲတဂၤန့ၣ်အ ဂ့ၢ်လီၤ.
\v 24 ယွၤလၢအတ့လီၤဟီၣ်ခိၣ်ဒီး ကယဲၢ်တၢ်အိၣ် လၢအပူၤ, အဝဲဒၣ်န့ၣ် မ့ၢ်မူခိၣ်ဒီးဟီၣ်ခိၣ်အကစၢ်လီၤ. ဒီးဟံၣ်လၢပှၤကညီမၤလၢအစုန့ၣ်, တအိၣ်တဆိးဘၣ် ဝဲလၢအပူၤဘၣ်.
\v 25 ဒီးပှၤကညီအစုတမၤဘၣ်အတၢ်, ဒ် ပှၤလၢအဒိးန့ၢ်တၢ်အလီၢ်အိၣ်တဂၤအသိးဘၣ်. အဂ့ၢ်ဒ် အံၤ, အကစၢ်ဒၣ်ဝဲဟ့ၣ်ပှၤခဲလၢာ်အသးသမူ, ဒီးအသါ, ဒီးအတၢ်ခဲလၢာ်လီၤ.
\v 26 ဒီးတ့လီၤပှၤကညီကိးအကလုာ် ဒဲးလၢအသွံၣ်တမံၤဃီ, ဒ်သိးအကအိၣ်ကဆိးလၢဟီၣ် ခိၣ်ချၢဒီဘ့ၣ်ညါ, ဒီးပာ်လီၤအဆၢအကတီၢ်, ဒီးအအိၣ် အဆိးအလီၢ်တဖၣ်,
\v 27 ဒ်သိးအကဃုယွၤ, ဒီးဘၣ်တ ဘၣ်ကလၢၢ်ဝဲဒီး, ကထံၣ်န့ၢ်အီၤသ့ၣ်သ့ၣ်လီၤ. မ့ၢ်နာ် သက့ဒ်န့ၣ်ဒီး, အိၣ်တယံၤဘၣ်ဒီးပှၤနီတဂၤဘၣ်.
\v 28 အဂ့ၢ် ဒ်အံၤ, ပမူ, ဒီးပဂဲၤ, ဒီးပအိၣ်လၢအပူၤလီၤ. ဒ်ပှၤမၤ ထါလၢသုကျါတနီၤနီၤစံးဝဲအသိး, အဂ့ၢ်ဒ်အံၤ, အစၢၤအသွဲၣ်, မ့ၢ်စ့ၢ်ကီးပှၤသ့ၣ်အံၤ, ပဝဲ.
\p
\v 29 မၤသးဒ်န့ၣ်ဒီး, မ့ၢ်ပမ့ၢ်ယွၤအစၢၤအသွဲၣ်ဒီး, တဂ့ၤ ဆိကမိၣ်လၢယွၤလီၤဂာ်ထူဧိၤလွဲဧိၤ, ကျိၣ်ဧိၤစ့ဧိၤ, ဒီး လၢၢ်ဧိၤလ့ဧိၤလၢပှၤကညီစိးပျၤဝဲလၢ အစုသ့ဒီးအကူၣ် တၢ်သ့အသိးန့ၣ်ဘၣ်.
\v 30 မၤသးဒ်န့ၣ်ဒီး ပှၤတသ့ၣ်ညါ ဘၣ်တၢ်အကတီၢ်န့ၣ်, ယွၤဝံသးစူၤတၢ်လီၤ. မ့မ့ၢ်ခဲက နံၣ်အံၤမၤလိာ်ပှၤခဲလၢာ် အိၣ်လၢအလီၢ်တပူၤလၢ်လၢ်, လၢအကပီၢ်ယၢ်လီၤက့ၤအသးလီၤ.
\v 31 အဂ့ၢ်ဒ်အံၤ, သ့ၣ် နံၤဖးသီလၢအကစံၣ်ညီၣ်ဟီၣ်ခိၣ် လၢတၢ်တီတၢ်လိၤ လၢပှၤလၢအပာ်လီၤဝဲတဂၤ အစုပူၤလီၤ. ဒီးဒ်သိးပှၤခဲ လၢာ် ကစူၢ်က့ၤနာ်က့ၤတၢ်န့ၣ်ဒီး, ဒုးဂဲၤဆၢထၢၣ်အဝဲ ဒၣ်န့ၣ်လၢတၢ်သံန့ၣ်လီၤ.
\p
\v 32 ဒီးတုၤအနၢ်ဟူ ပှၤဂဲၤဆၢထၢၣ်က့ၤလၢတၢ်သံအဂ့ၢ် ဒီး, ပှၤတနီၤနီၤဒုၣ်ဒွဲၣ်တၢ်, ဒီးတနီၤနီၤစံးဝဲဒၣ်, တၢ် န့ၣ်တဖၣ်အဂ့ၢ်အကျိၤပကနၢ်ဟူကဒီးလၢနၤလီၤ.
\v 33 ဒီးဒ် န့ၣ်အသိးစီၤပီလူးဟးထီၣ်လၢအကျါလီၤ. ဘၣ်ဆၣ်ဒီး ပှၤတနီၤနီၤဘျုးအသးဒီးအီၤ, ဒီးစူၢ်က့ၤနာ်က့ၤဝဲလီၤ.―
\p
\v 34 ပှၤစံၣ်ညီၣ်ကွီၢ်စီၤဒံၤနူၤစံၤအိၣ်လၢအကျါန့ၣ်တဂၤ, ဒီး ပိာ်မုၣ်နီၢ်ဒမၤရံတဂၤ, ဒီးပှၤဂၤအိၣ်ဒီးအီၤတဖၣ်လီၤ.
\c 18
\cl ၁၈
\p
\v 1 တၢ်န့ၣ်တဖၣ်အလီၢ်ခံဒီး, စီၤပီလူးဟးထီၣ်လၢ အၤ သ့ၣ်, ဒီးလဲၤဝဲဆူကရံၣ်သူးလီၤ.
\v 2 ဒီးထံၣ်န့ၢ်ပှၤယူဒၤဖိ အိၣ်ဖျဲၣ်လၢပီၣ်တူး, အမံၤမ့ၢ်စီၤအကူလၤတဂၤ, ဟဲတုၤ သီဒီးအမါနီၢ်ပြံစကံးလၤလၢအံၤတလံ, အဂ့ၢ်ဒ်အံၤ, စီၤ ပၤကျီၤဒံမၤလိာ်လၢ ပှၤယူဒၤဖိဘၣ်ဟးထီၣ်လၢရိမ့ၤအ ပူၤလီၤ. ဒီးလဲၤနုာ်ဝဲဆူအအိၣ်လီၤ.
\v 3 ဒီးမ့ၢ်အမၤတၢ်သ့ တမံၤဃီသတးဒီး, အိၣ်ဝဲဆိးဝဲဒီးအီၤဒီးမၤတၢ်လီၤ. အ ဂ့ၢ်ဒ်အံၤ, မ့ၢ်ပှၤမၤတၢ်ဖိလၢအဆးဒဲလီၤ.
\v 4 ဒီးတဲးလိာ် ဃိလိာ်တၢ်လၢဘူၣ်ဘျီၣ်ပူၤကိးမုၢ်အိၣ်ဘှံးအနံၤဒဲး, ဒီး သဆၣ်ထီၣ်ပှၤယူဒၤဖိဒီးပှၤဟ့းလ့ၣ်ဖိအခံလီၤ.
\p
\v 5 ဒီးတုၤစီၤစံလၤ, ဒီးစီၤတံၤမသ့းဟဲတုၤလၢမၤက့းဒနံ ဒီး, စီၤပီလူးအသးပှဲၤထီၣ်ဒီးတၢ်အကလုၢ်အကထါ, ဒီး အုၣ်အသးလၢယ့ၣ်ရှူးမ့ၢ်ခရံာ်, လၢပှၤယူဒၤဖိအမဲာ်ညါ လီၤ.
\v 6 ဒီးတုၤအဝဲသ့ၣ်တြီဃာ်တၢ်, ဒီးဒုၣ်ဒွဲၣ်တၢ်ဒီး, စီၤပီလူးတြုၤအကူအသိးဒီးစံးဘၣ်အီၤ, မ်သုသွံၣ်ဘၣ် လၢသုခိၣ်ဒၣ်သုဝဲတက့ၢ်. ယကဆှီယဲဒၣ်လီၤ. တုၤအံၤ ဆူညါဒီး, ယကလဲၤဆူပှၤကလုာ်တဖၣ်အအိၣ်လီၤ.
\p
\v 7 ဒီးဟးဝဲဖဲန့ၣ်, ဒီးလဲၤဆူပှၤလၢအယူးယီၣ်ယွၤ, အမံၤ မ့ၢ်စီၤယူစတူးအဟံၣ်ပူၤလီၤ. အဟံၣ်န့ၣ်အိၣ်ဘူးဝဲဒီး, ဘူၣ်ဘျီၣ်န့ၣ်လီၤ.
\v 8 ဒီးပှၤဘူၣ်ဘျီၣ်အခိၣ်, စီၤကြံစပူး ဒီးအဟံၣ်ဖိခဲလၢာ်စူၢ်က့ၤနာ်က့ၤကစၢ်လီၤ. ဒီးပှၤကရံၣ် သူးဖိအါဂၤနၢ်ဟူတၢ်, ဒီးစူၢ်က့ၤနာ်က့ၤဝဲ, ဒီးဒိးဘျၢ* အသးလီၤ.
\p
\v 9 ဒီးကစၢ်စံးဘၣ်စီၤပီလူးလၢမုၢ်နၤလၢတၢ်ထံၣ်တၢ်လၢ ညါခီအပူၤ, ပျံၤတၢ်တဂ့ၤ, မ့မ့ၢ်ကတိၤတၢ်တက့ၢ်. ဒီး အိၣ်ဘှီၣ်ကလာ်တဂ့ၤ.
\v 10 အဂ့ၢ်ဒ်အံၤ, ယဲဒၣ်အံၤယအိၣ် ဒီးနၤ, ဒီးပှၤတမၤဘၣ်နၤ ဒ်သိးအကမၤအၢနၤနီတဂၤ ဘၣ်. အဂ့ၢ်ဒ်အံၤ, ယပှၤအါဂၤအိၣ်လၢဝ့ၢ်တဖျၢၣ်အံၤ အပူၤလီၤ.
\v 11 ဒီးသိၣ်က့ၤသီက့ၤတၢ်လၢအကျါလၢယွၤ အကလုၢ်အကထါ, ဒီးအိၣ်ဝဲဖဲန့ၣ်တနံၣ်ဒီးဃုလါလီၤ.
\p
\v 12 ဒီးဖဲစီၤကးလံၤအိၣ်ကဲပဒိၣ်ဖးဒိၣ်လၢ အဃါယၤဒီး, ပှၤယူဒၤဖိပာ်အသးတဖျၢၣ်ဃီဒီး ဟံးဃာ်စီၤပီလူး, ဒီး ဆှၢအီၤဆူစံၣ်ညီၣ်ကွီၢ်အလီၢ်ပစိာ်အမဲာ်ညါ,
\v 13 ဒီးစံးဝဲ ဒၣ်, အအံၤတဂၤမၢပှၤကညီဘူၣ်ထီၣ်ဘါထီၣ်ကစၢ်, ထီ ဒါတၢ်သိၣ်တၢ်သီန့ၣ်လီၤ.
\p
\v 14 ဒီးဖဲစီၤပီလူး အသါကအဲးထီၣ်အထးခိၣ်ဒီး, စီၤကး လံၤအိၣ်စံးဘၣ်ပှၤယူဒၤဖိ, ပှၤယူဒၤဖိသ့ၣ်ဧၢ, တၢ်တ တီတလိၤ, တၢ်အၢတၢ်သီမ့ၢ်အိၣ်ဒီး, ကြၢးလၢယဝံသး စူၤသုလီၤ.
\v 15 ဘၣ်ဆၣ်ဒီးမ့မ့ၢ်တၢ်သံကွၢ်လၢတၢ်ကတိၤ အဂ့ၢ်, ဒီးတၢ်အမံၤအသၣ်အဂ့ၢ်, ဒီးသုတၢ်သိၣ်တၢ်သီ အဂ့ၢ်ဒီး, ကွၢ်ဒၣ်သုဝဲတက့ၢ်. အဂ့ၢ်ဒ်အံၤ, တၢ်ဒ်န့ၣ် သိးတဖၣ်, ယတစံၣ်ညီၣ်ဘၣ်ယဲဘၣ်.
\v 16 ဒီးဟီထီၣ်ကွံာ် အီၤလၢစံၣ်ညီၣ်ကွီၢ်လီၢ်ပစိာ်အမဲာ်ညါလီၤ.
\p
\v 17 ဒီးပှၤခဲလၢာ်ဟံးဃာ်ပှၤဘူၣ်ဘျီၣ်အခိၣ် စီၤစိၤစသ့ၣ်, ဒီးတီၢ်အီၤလၢစံၣ်ညီၣ်ကွီၢ်အလီၢ်ပစိာ်အမဲာ်ညါလီၤ. ဒီး စီၤကးလံၤအိၣ်တပးကဲဘၣ်တၢ်န့ၣ်လၢတၢ်နီတမံၤဘၣ်.
\p
\v 18 ဒီးစီၤပီလူးအိၣ်ဒံးအါနံၤအါသီဝံၤဒီး, ဟးဖးဒီးပှၤဒီပုၢ် ဝဲၢ်, ဒီးလဲၤဒိးကဘီဆူစူၤရံ, ဒီးနီၢ်ပြံစကံးလၤ, ဒီးစီၤ အကူလၤအိၣ်ဒီးအီၤ, ဒီးလူၤအခိၣ်လၢက့ၣ်ဃရ့း, လၢ အအိၣ်ဒီးတၢ်ဆိၣ်အဃိန့ၣ်လီၤ.
\v 19 ဒီးလဲၤတုၤဝဲလၢအ့း ဖ့းစူး, ဒီးပာ်လီၤတဲာ်အဝဲသ့ၣ်ဖဲန့ၣ်လီၤ. မ့မ့ၢ်အကစၢ်ဒၣ် ဝဲန့ၣ်လဲၤနုာ်ဆူဘူၣ်ဘျီၣ်ပူၤ, ဒီးတဲးလိာ်ဃိလိာ်တၢ်ဒီးပှၤ ယူဒၤဖိလီၤ.
\v 20 ဒီးအဝဲသ့ၣ်တဖၣ်န့ၣ်ဃ့ကညးအီၤလၢအ ကအိၣ်ဝဲဆိးဝဲဒီးအီၤ ယံာ်န့ၢ်အန့ၣ်တက့ၢ်ဒီး, တအၢၣ် လီၤဘၣ်ဝဲဘၣ်.
\v 21 မ့မ့ၢ်ကတိၤဒိၣ်အီၤဝံၤဒီးစံးဝဲဒၣ်, ဘူၣ် လၢအကဘၣ်တ့ၢ်န့ၣ်, ယဘၣ်လဲၤမၤလၢယရူၤၡလ့ၣ်အ ပူၤသပှၢ်တၢၢ်လီၤ. ဘၣ်ဆၣ်ဒီးမ့ၢ်ဘၣ်ယွၤအသးဒီး, ယ ကဟဲအိၣ်သကိးကဒီးသုတစုလီၤ. ဒီးဒိးထီၣ်ကဘီ, ဒီး ဟးထီၣ်ကွံာ်လၢအ့းဖ့းစူးအပူၤလီၤ.
\v 22 ဒီးထိးထီၣ်လၢ ကဲၤစါရံၤ, ဒီးလဲၤထီၣ်ကတိၤဒိၣ်တၢ်အိၣ်ဖှိၣ်ဝံၤဒီး, လဲၤ လီၤဆူအၣ်တံၤအီာ်လီၤ.
\v 23 ဒီးမၤတၢ်ဖဲန့ၣ်တစိၢ်တလီၢ် ဒီး, ဟးဝဲ, ဒီးလဲၤခီဂာ်ကီၢ်ကလၤတံ, ဒီးဖြူၤကံကွ့ၢ်ကွ့ၢ်, ဒီးမၤဆူၣ်ထီၣ်အပျဲၢ်အဘီၣ်ခဲလၢာ်အဂံၢ်အဘါလီၤ.
\p
\v 24 ဒီးမတၤတဂၤ လၢအသ့ကတိၤတၢ်, လၢအသ့တၢ် ကွဲးအသးတဖၣ်, ပှၤယူဒၤဖိလၢအအိၣ်ဖျဲၣ်လၢဝ့ၢ်အလ့း စၣ်ဒြူးအပူၤ, အမံၤမ့ၢ်စီၤအပီးလိၤတဂၤ, ဟဲတုၤလၢအ့း ဖ့းစူးလီၤ.
\v 25 အဝဲဒၣ်န့ၣ်မၤလိတ့ၢ်ကစၢ်အကျဲ, ဒီးအသး ဂုၤမၤတၢ်သတးဒီး, စံၣ်တဲၤတဲလီၤ, ဒီးသိၣ်က့ၤသီက့ၤ တၢ်လၢကစၢ်အဂ့ၢ် လီၤတံၢ်လီၤဆဲးလီၤ. ဘၣ်ဆၣ်ဒီး သ့ၣ်ညါထဲစီၤယိၤဟၣ်အတၢ်ဘျၢ*န့ၣ်ဧိၤလီၤ.
\v 26 အဝဲဒၣ် န့ၣ်ကတိၤတၢ်ခူတလ့ၢ်လၢဘူၣ်ဘျီၣ်ပူၤ, ဒီးတုၤစီၤအကူ လၤဒီးနီၢ်ပြံစကံးလၤနၢ်ဟူဝဲဒီး, ဟံးန့ၢ်အီၤ, ဒီးဒုးနဲၣ် အီၤလၢယွၤအကျဲလီၤတံၢ်န့ၢ်အလီၢ်တက့ၢ်လီၤ.
\v 27 ဒီးတုၤ အသးအိၣ်လၢအကလဲၤဆူအဃါယၤဒီး, ပှၤဒီပုၢ်ဝဲၢ်ကွဲး တၢ်, ဒီးသဆၣ်ထီၣ်အပျဲၢ်အဘီၣ်အခံ, ဒ်သိးအကတူၢ် လိာ်အီၤလီၤ. ဒီးအဝဲဒၣ်န့ၣ်လဲၤတုၤဝဲဒီးမၤစၢၤပှၤလၢအ စူၢ်က့ၤနာ်က့ၤတၢ်လၢ တၢ်ဘျုးတၢ်ဖှိၣ်အဃိတဖၣ်န့ၣ် ဒိၣ်မးလီၤ.
\v 28 အဂ့ၢ်ဒ်အံၤ, မၤဃၣ်ပှၤယူဒၤဖိအတၢ်က တိၤလၢအစိအကမီၤအိၣ်ဖျါဝဲ, ဒီးဒုးနဲၣ်ဝဲလၢတၢ်ကွဲးအ သးတဖၣ်အပူၤ, လၢယ့ၣ်ရှူးမ့ၢ်ခရံာ်လီၤ.
\c 19
\cl ၁၉
\p
\v 1 ဒီးတၢ်မၤအသးလၢ စီၤအပီးလိၤအိၣ်လၢ ကရံၣ်သူး အဖၢမုၢ်ဒီး, စီၤပီလူးလဲၤခီဂာ်ထံဧိၤကီၢ်ဧိၤလၢထးခီ, ဒီး လဲၤပၢၢ်လၢအ့းဖ့းစူးလီၤ. ဒီးထံၣ်န့ၢ်အပျဲၢ်အဘီၣ်တနီၤ နီၤ,
\v 2 ဒီးစံးဘၣ်အီၤ, ဖဲသုစူၢ်က့ၤနာ်က့ၤတၢ်န့ၣ်, သုဒိးန့ၢ် သးစီဆှံစ့ၢ်ကီးဧါ. ဒီးအဝဲသ့ၣ်စံးဘၣ်အီၤ, တဒိးန့ၢ်ဘၣ်. ဒီးသးစီဆှံအိၣ်န့ၣ်ပတနၢ်ဟူဘၣ်.
\v 3 ဒီးအဝဲဒၣ်စံးဘၣ် အီၤ, မ့မ့ၢ်ဒ်န့ၣ်ဒီးမ့ၢ်သုဒိးဘျၢ*သုသးဆူမနုၤတမံၤအပူၤ လဲၣ်. ဒီးအဝဲသ့ၣ်စံးဝဲဒၣ်, ဆူစီၤယိၤဟၣ်အတၢ်ဘျၢ* အပူၤလီၤ.
\v 4 ဒီးစီၤပီလူးစံးဝဲဒၣ်, မ့ၢ်မးစီၤယိၤဟၣ်ဘျၢ* တၢ်လၢတၢ်ဘျၢ*ဘၣ်ဃးဒီးတၢ်ပီၢ်ယၢ်လီၤက့ၤပသး, ဒီး စံးဘၣ်ပှၤဂီၢ်မုၢ်, လၢအဘၣ်စူၢ်က့ၤနာ်က့ၤပှၤဟဲလၢအ လီၢ်ခံတဂၤ, ဒ်ပစံးတၢ်အသိး, ယ့ၣ်ရှူး (ခရံာ်) လီၤ.
\v 5 ဒီး အဝဲသ့ၣ်နၢ်ဟူတၢ်ဒီး, ဒိးဘျၢ*အသးဆူကစၢ်ယ့ၣ်ရှူးအ မံၤအပူၤလီၤ.
\v 6 ဒီးစီၤပီလူးပာ်အစုလၢအလိၤဒီး, သးစီ ဆှံဟဲလီၤလၢအလိၤ, ဒီးအဝဲသ့ၣ်ကတိၤတၢ်လၢတၢ်အ ပျ့ၤတဖၣ်, ဒီးကတိၤတၢ်လၢဝံအကျိာ်လီၤ.
\v 7 ဒီးပှၤက ညီခဲလၢာ်န့ၣ်အိၣ်တဆံခံဂၤဃၣ်ဃၣ်လၤ.
\p
\v 8 ဒီးလဲၤနုာ်ဝဲလၢဘူၣ်ဘျီၣ်ပူၤ, ဒီးတဲးလိာ်ဃိလိာ်, ဒီး သဆၣ်ထီၣ်ပှၤအခံလၢယွၤအဘီအမုၢ်အဂ့ၢ်, ဒီးကတိၤ တၢ်ခူတလ့ၢ်သၢလါညါလီၤ.
\v 9 ဒီးတုၤပှၤတနီၤနီၤအသး ကိၤထီၣ်, ဒီးတစူၢ်တနာ်ဘၣ်တၢ်ဘၣ်, ဒီးစံးအၢကျဲန့ၣ် လၢပှၤဂီၢ်မုၢ်အမဲာ်ညါဒီး, ဟးဖးဝဲဒီးအီၤ, ဒီးဟံးထီၣ် ကွံာ်အပျဲၢ်အဘီၣ်လၢအကျါ, ဒီးတဲးလိာ်ဃိလိာ်လၢစီၤ တူၤရၣ်နူးသိၣ်လိတၢ်အဘျီၣ်ပူၤသ့သ့တနံၤလီၤ.
\v 10 ဒီးမၤ ဝဲဒ်န့ၣ်ခံနံၣ်ညါသတးဒီး, ပှၤအိၣ်လၢအၤစံ, ပှၤယူဒၤ ဖိမ့ၢ်ဂ့ၤ, ပှၤဟ့းလ့ၣ်ဖိမ့ၢ်ဂ့ၤ, နၢ်ဟူဘၣ်ကစၢ်ယ့ၣ်ရှူးအ ကလုၢ်အကထါခဲလၢာ်လီၤ.
\v 11 ဒီးယွၤမၤတၢ်လီၤလးလီၤ ဆီဒၣ်တၢ်တဖၣ်လၢစီၤပီလူးအစုပူၤ,
\v 12 တုၤဒၣ်လဲာ်တၢ် စှၢၤမ့ၢ်ဂ့ၤ, တၢ်ယီၢ်တကိးမ့ၢ်ဂ့ၤ, ပှၤလဲၤစိာ်လၢအလိၤ ဆူပှၤဘၣ်ဆူးဘၣ်ဆါအအိၣ်ဒီးမၤဘျါက့ၤအီၤ, ဒီးတၢ် နါဟးထီၣ်ကွံာ်လၢအလိၤလီၤ.
\p
\v 13 ဒီးပှၤယူဒၤဖိတနီၤနီၤ လၢအဟးဝ့ၤဝီၤ ဒုးဆိၣ်တၢ်, သါကကိးထီၣ်ကစၢ်ယ့ၣ်ရှူးအမံၤ လၢပှၤတၢ်နါအိၣ်လၢ အလိၤအဖီခိၣ်, ဒီးစံးဝဲဒၣ်, ပဒုးဆိၣ်သုလၢပှၤလၢစီၤပီ လူးစံၣ်တဲၤတဲလီၤအီၤ, ယ့ၣ်ရှူးအမဲာ်ညါလီၤ.
\v 14 ဒီးပှၤ လုၢ်တၢ်အခိၣ်, ပှၤယူဒၤဖိစီၤစက့းဝၤ, အဖိခွါမၤဝဲဒ်န့ၣ် နွံဂၤလီၤ.
\v 15 ဒီးတၢ်နါကတိၤဆၢတၢ်ဒီးစံးဝဲဒၣ်, ယ့ၣ်ရှူး ယသ့ၣ်ညါ, ဒီးစီၤပီလူးယသ့ၣ်ညါလီၤ. မ့မ့ၢ်သုဝဲသ့ၣ် အံၤသုမ့ၢ်မတၤတဖၣ်လဲၣ်.
\v 16 ဒီးပှၤလၢတၢ်နါအိၣ်လၢအ လိၤ, စံၣ်ပှီၤလၢအဖီခိၣ်, ဒီးမၤနၢၤအီၤ, ဒီးအဂံၢ်အဘါ ဆူၣ်န့ၢ်အဝဲသ့ၣ်လီၤ. ဒီးအဝဲသ့ၣ်အိၣ်ဘ့ၣ်ဆ့, အိၣ်ဒီး အပူၤလီၢ်ဒီး, ဃ့ၢ်ထီၣ်ကွံာ်လၢဟံၣ်အဝဲန့ၣ်အပူၤလီၤ.―
\p
\v 17 ဒီးတၢ်မၤအသးန့ၣ်, ပှၤယူဒၤဖိဒီးပှၤဟ့းလ့ၣ်ဖိ, အိၣ်ဝဲ ဆိးဝဲလၢအ့းဖ့းစူၤအပူၤသ့ၣ်ညါဝဲခဲလၢာ်, ဒီးတၢ်ပျံၤတၢ် ဖုးဘၣ်ပှၤခဲလၢာ်, ဒီးပာ်ဒိၣ်ပာ်ထီ ကစၢ်ယ့ၣ်ရှူးအမံၤ လီၤ.
\v 18 ဒီးပှၤလၢအစူၢ်က့ၤနာ်က့ၤတဖၣ်, ဟဲဒီးအၢၣ်လီၤ အီလီၤ, ဒီးစံးဖျါထီၣ်အတၢ်မၤ, အါဂၤလီၤ.
\v 19 ဒီးပှၤလၢ အစုာ်တၢ်ကၢ်တၢ်, အါဂၤ, ဟဲစိာ်ပာ်ဖှိၣ်အလံာ်အလဲၢ်, ဒီးဆူးထီၣ်ကွံာ်အီၤလၢ ပှၤခဲလၢာ်အမဲာ်ညါလီၤ. ဒီးဂံၢ် ထီၣ်ဝဲအပှ့ၤ, ဒီးထံၣ်န့ၢ်လၢအမ့ၢ်စ့ယဲၢ်ကလးလီၤ.
\v 20 ဒ်န့ၣ် အသိးယွၤအကလုၢ်အကထါ ဒိၣ်ထီၣ်ဝဲဒိၣ်ဒိၣ်ကလဲာ် ဒီးမၤနၢၤတၢ်လီၤ.
\p
\v 21 ဒီးတၢ်န့ၣ်တဖၣ် မၤအသးဝံၤဒီး, စီၤပီလူးပာ်အသး လၢအကလဲၤခီဂာ်မၤက့းဒနံ, ဒီးအဃါယၤဝံၤဒီး, က လဲၤဆူယရူၤၡလ့ၣ်, ဒီးစံးဝဲဒၣ်, ယလဲၤအိၣ်ဖဲန့ၣ်အလီၢ် ခံဒီး, ယဘၣ်ထံၣ်ရိမ့ၤစ့ၢ်ကီးလီၤ.
\v 22 ဒီးမၢပှၤလၢအမၤ အတၢ်, စီၤတံၤမသ့းဒီးစီၤအ့ရၤစတူး, ခံဂၤလဲၤဆူမၤက့း ဒနံ, ဒီးအကစၢ်ဒၣ်ဝဲအိၣ်ဒံးလၢအၤစံအပူၤတစိၢ်တလီၢ် လီၤ.
\p
\v 23 အဆၢကတီၢ်ဖဲန့ၣ်ဃၣ်ဃၣ်, တၢ်ကိၢ်တၢ်ဂီၤ တဆံး တစှၤဘၣ်လၢကျဲန့ၣ်အဃိအိၣ်ထီၣ်လီၤ.
\v 24 အဂ့ၢ်ဒ်အံၤ, ပှၤပိာ်စ့ စီၤဒ့ၤမ့ၤတြံလၢအမၤတၢ်လုၢ်ဟံၣ်စ့လၢ နီၢ်အၢ် တ့းမံၤကစၢ်မုၣ်အဂီၢ်န့ၣ်, ဒုးအိၣ်ထီၣ်ပှၤတ့တၢ်န့ၣ်အ စုလီၢ်အခီၣ်ခိၣ်တဆံးတစှၤဘၣ်လီၤ.
\v 25 အဝဲဒၣ်န့ၣ်ကိး ဖှိၣ်ပှၤမၤတၢ်ဒ်န့ၣ်သိးတဖၣ်, ဒီးစံးဝဲဒၣ်, ပှၤကညီသ့ၣ် ဧၢ, မ့ၢ်တၢ်မၤအံၤသတးဒီး, ပန့ၢ်ဘၣ်ပတၢ်ထူးပတၢ် တီၤန့ၣ်, သုသ့ၣ်ညါထံသုဝဲလီၤ.
\v 26 ဒီးသုထံၣ်, ဒီးသုနၢ် ဟူလၢစီၤပီလူးတဂၤအံၤ, သဆၣ်ထီၣ်ပှၤအခံ, ဒီးဒုး ဃၣ်ကဒါပှၤအါဂၤ, တမ့ၢ်ဘၣ်ထဲအ့းဖ့းစူးအပူၤဧိၤဘၣ်. မ့ၢ်လၢအၤစံဘူးဒီးခဲလၢာ်, ဒီးစံးဝဲလၢကစၢ်တဖၣ်လၢ ပှၤမၤအီၤလၢအစုန့ၣ်, တမ့ၢ်ဘၣ်ကစၢ်ဘၣ်လီၤ.
\v 27 ဒီးတ မ့ၢ်ဘၣ်ထဲပမၤတၢ်အံၤ ကဘၣ်တၢ်ဒုၣ်ဒွဲၣ်အီၤသ့ၣ်သ့ၣ် ဘၣ်. မ့ၢ်ကစၢ်မုၣ်ဖးဒိၣ် နီၢ်အၢ်တ့းမံၤ အတၢ်လုၢ်အ ဟံၣ်, လၢပှၤအၤစံဖိ, ဒီးပှၤဟီၣ်ခိၣ်ဖိခဲလၢာ်ဘါအီၤန့ၣ်, တၢ်ကပာ်လၢအတဂိာ်တသီၣ်ဘၣ်တၢ်, ဒီးကမၤဟးဂီၤ အလၤကပီၤလီၤ.
\p
\v 28 ဒီးတုၤအနၢ်ဟူဝဲဒီး, အသးဒိၣ်ထီၣ်သရူၤကလာ်, ဒီး ကိးပသူထီၣ်ဒီးစံးဝဲဒၣ်, ပှၤအ့းဖ့းစူးဖိ အနီၢ်အၢ်တ့းမံၤ အံၤ, မ့ၢ်အဒိၣ်မးလီၤ.
\v 29 ဒီးဝ့ၢ်န့ၣ်ပှဲၤဒီးတၢ်တၢထီၣ်တၢ လီၤဒီဝ့ၢ်ညါ, ဒီးဟံးဃာ်ပှၤလၢအလဲၤဃုာ်ဒီးစီၤပီလူး, ပှၤမၤက့းဒနံဖိစီၤကါယူး, ဒီးစီၤအရံစတၢ်ဃူး, ဒီးဃ့ၢ် နုာ်ဝဲတသဖှိဃီဆူဘျီၣ်ကွၢ်ကီတၢ်အပူၤလီၤ.
\v 30 ဒီးတုၤစီၤ ပီလူးသါကလဲၤနုာ်လၢပှၤဂီၢ်မုၢ်အကျါဒီး, အပျဲၢ်အဘီၣ် တဒုးလဲၤနုာ်ဘၣ်အီၤဘၣ်.
\v 31 ဒီးအတံၤအသကိး, ကီၢ်အၤ စံအခိၣ်တနီၤနီၤတလိအကလုၢ်, ဒီးဃ့ကညးအီၤလၢအ သုတလဲၤနုာ်လၢဘျီၣ်ကွၢ်ကီတၢ်အပူၤတဂ့ၤလီၤ.
\p
\v 32 မၤသးဒ်န့ၣ်ဒီး, ပှၤတနီၤနီၤကိးထီၣ်တမံၤ, ဒီးအဂၤ တနီၤနီၤတမံၤဒၣ်လီၤ. အဂ့ၢ်ဒ်အံၤ, ပှၤအိၣ်ဖှိၣ်ရိဖှိၣ်တ ဖၣ်တၢထီၣ်တၢလီၤ, ဒီးအိၣ်ဖှိၣ်ရိဖှိၣ်လၢမနုၤအဂ့ၢ်လဲၣ် န့ၣ်ပှၤအါတက့ၢ်တသ့ၣ်ညါဘၣ်.
\v 33 ဒီးထုးထီၣ်စီၤအလ့း စၣ်ဒြူးလၢပှၤဂီၢ်မုၢ်အကျါ, ဒီးပှၤယူဒၤဖိဆီၣ်ထီၣ်အီၤဆူ ညါလီၤ. ဒီးစီၤအလ့းစၣ်ဒြူးသါကကတိၤပူၤဖျဲးတၢ်, ဒီး ဝံၢ်ဝၢ်အစုလီၤ.
\v 34 ဘၣ်ဆၣ်ဒီးတုၤအသ့ၣ်ညါလၢအမ့ၢ်ပှၤ ယူဒၤဖိဒီး, အဝဲသ့ၣ်ခဲလၢာ်ကိးပသူထီၣ်လၢအကလုၢ် သီၣ်တသီၣ်ဃီ, ခံနၣ်ရံၣ်ဃၣ်ဃၣ်, ပှၤအ့းဖ့းစူးဖိအနီၢ် အၢ်တ့းမံၤအံၤ, မ့ၢ်အဒိၣ်မးလီၤ.
\p
\v 35 ဒီးဝ့ၢ်အပှၤကွဲးလံာ်တဂၤ, မၢပှၤဂီၢ်မုၢ်အိၣ်ဘှီၣ်ကလာ် ဒီးစံးဝဲဒၣ်, အ့းဖ့းစူးဖိသ့ၣ်ဧၢ, ပှၤတသ့ၣ်ညါဘၣ်လၢ ဝ့ၢ်အ့းဖ့းစူးဖိကွၢ်က့ၤ တၢ်ဒိၣ်နီၢ်အၢ်တ့းမံၤ အတၢ်လုၢ် ဟံၣ်, ဒီးတၢ်ဂီၤလၢအဟဲလီၤတဲာ်လၢကစၢ်စူအအိၣ်န့ၣ်, မ့ၢ်မတၤတဂၤလဲၣ်.
\v 36 မၤသးဒ်န့ၣ်ဒီးတၢ်န့ၣ်တဖၣ်ပှၤဂ့ၢ် လိာ်ဘှီလိာ်တသ့ဘၣ်သတးဒီး, ဂ့ၤအိၣ်ဘှီၣ်ကလာ်သု ဝဲ, ဒီးတၢ်ပလီၢ်ပသးတအိၣ်ဘၣ်ဒီး, တဂ့ၤမၤဘၣ်တၢ် နီတမံၤဘၣ်.
\v 37 အဂ့ၢ်ဒ်အံၤ, ပှၤလၢအတဟုၣ်ဘၣ်တၢ် ဘၣ်ဃးဒီးကစၢ်တဖၣ်အဟံၣ်, ဒီးတဒုၣ်ဒွဲၣ်ဘၣ်သုက စၢ်မုၣ်ဘၣ်န့ၣ်သုမိၤန့ၢ်ဖဲအံၤလီၤ.
\v 38 မၤသးဒ်န့ၣ်ဒီး, စီၤ ဒ့ၤမ့ၤတြံ, ဒီးပှၤမၤတၢ်ဖိအိၣ်ဒီးအီၤတဖၣ်န့ၣ်, မ့ၢ်သါ ကပာ်တၢ်ကမၣ်လၢပှၤတဂၤဂၤအလိၤဒီး, လိာ်ကွီၢ်အ မုၢ်နံၤတဖၣ်အိၣ်, ဒီးအကီၢ်အပဒိၣ်တဖၣ် အိၣ်ဝဲလီၤ. ပှၤကလိာ်လိာ်အသးဒၣ်ဝဲတက့ၢ်.
\v 39 ဒီးသုမ့ၢ်ဃ့တၢ်လၢ တၢ်အဂုၤအဂၤတမံၤမံၤဒီး, ကဘၣ်တၢ်စံၣ်ညီၣ်ဝဲလၢတၢ် တၢ်အိၣ်ဖှိၣ်ရိဖှိၣ်တီတီလိၤလိၤအပူၤန့ၣ်လီၤ.
\v 40 အဂ့ၢ်ဒ် အံၤ, တၢ်တၢထီၣ်တၢလီၤအအံၤတနံၤအံၤအဂ့ၢ်အကျိၤ, ပကဘၣ်သံကွၢ်သံဒိးသ့ၣ်သ့ၣ်, ဒီးတၢ်အိၣ်ဖှိၣ်ရိဖှိၣ်အံၤ အဂ့ၢ်န့ၣ်, ပစံးဆၢတၢ်တသ့ဘၣ်.
\v 41 ဒီးစံးတၢ်ဒ်န့ၣ်ဝံၤ ဒီး, ပျၢ်ပှၤအိၣ်ဖှိၣ်တဖၣ်လီၤ.
\c 20
\cl ၂၀
\p
\v 1 ဒီးတၢ်တၢထီၣ်တၢလီၤ အိၣ်ဘှီၣ်ကလာ်အလီၢ်ခံဒီး, စီၤပီလူးကိးက့ၤ အပျဲၢ်အဘီၣ်ဒီးကတိၤဒိၣ်အီၤ, ဒီးသ ဆၣ်ထီၣ်အခံဝံၤဒီး, ဟးထီၣ်ကွံာ်ဒ်သိးအကလဲၤဆူမၤ က့းဒနံလီၤ.
\v 2 ဒီးလဲၤခီဂာ်ထံဧိၤကီၢ်ဧိၤ, ဒီးသဆၣ်ထီၣ် ပှၤအခံလၢတၢ်ကတိၤအါဝံၤဒီး, ဟဲဝဲဆူ ကီၢ်ဟ့းလ့ၣ် လီၤ.
\v 3 ဒီးအိၣ်ဖဲန့ၣ်သၢလါညါ, ဒီးသါကဒိးထီၣ်ကဘီ ဒီးလဲၤဆူကီၢ်စူၤရံ, ဒီးမ့ၢ်ပှၤယူဒၤဖိ အတၢ်ကူၣ်အၢဒီး, ပာ်အသးလၢအကက့ၤခီဂာ်မၤက့းဒနံလီၤ.
\v 4 ဒီးပှၤဘ့း ရံၤဖိ, စီၤပူရူးအဖိခွါ, စီၤစိပၤတြူး, ဒီးပှၤသ့းစၤလနံဖိ, စီၤအရံစတၢ်ဃူး, ဒီးစီၤစ့းကူၣ်ဒူး, ဒီးပှၤဒ့ၢ်ဘ့ၤဖိစီၤကါ ယူး, ဒီးစီၤတံၤမသ့း, ဒီးပှၤအၤစံဖိစီၤတူဃံၤကူး, ဒီးစီၤ တြီးဖံၤမူးသ့ၣ်တဖၣ် လဲၤပိာ်အခံပၢၢ်လၢအၤစံလီၤ.
\v 5 ဒီး အဝဲသ့ၣ်တဖၣ်လဲၤပာ်ဝဲ, ဒီးဆူလၢ်ဟူပှၤလၢတြိၤအါအ ပူၤလီၤ.
\v 6 ဒီးဘူၣ်ကိၣ်တဘၣ်ဒီး ကိၣ်မံၣ်အနံၤအသီပူၤ ကွံာ်ဒီး, ပဒိးထီၣ်ကဘီဒီးပဟးထီၣ်လၢဖံလံးပံးအပူၤဒီး ပလဲၤတုၤလၢအဝဲသ့ၣ်အအိၣ်ဖဲတြိၤအါ, လၢယဲၢ်နံၤအ တီၢ်ပူၤ, ဒီးပအိၣ်ဖဲန့ၣ်နွံနံၤလီၤ.
\v 7 ဒီးနွံနံၤအကျါမုၢ်ခီၣ်ထံးန့ၣ်, ပအိၣ်ဖှိၣ်ရိဖှိၣ်ဒ်သိးကစိၢ်ဘျဲးကိၣ်, ဒီးစီၤပီလူးသါကဟးထီၣ်လၢမုၢ်ဆ့ၣ်ထီၣ်တနံၤသတးဒီး, စံၣ်တဲၤတဲလီၤတၢ်တုၤလၢဖးဖီမုၢ်လီၤ.―
\p
\v 8 ဒီးမ့ၣ်အူဒၢအိၣ်အါဖျၢၣ် လၢပအိၣ်ဖှိၣ်ရိဖှိၣ် အဒၢးလၢ တၢ်ထီၣ်ထီတတီၤအပူၤလီၤ.
\v 9 ဒီးပှၤဖိၣ်သၣ်ခွါ စီၤအူ တူၤဃူးတဂၤ, ဆ့ၣ်နီၤဝဲလၢတြဲၤနါဟိအပူၤဒီးမံသပ့ၤဝဲ ယိာ်, ဒီးစီၤပီလူးစံၣ်တဲၤတဲလီၤတၢ်ဃဲးဃဲးဒီး, မ့ၢ်အမံ သပ့ၤဝဲဒီး, လီၤတဲာ်ဝဲလၢဟံၣ်အသၢတီၤတတီၤန့ၣ်, ဆူ ကိာ်လာ်ဒ့ဒီးသံဝဲ, ဒီးပှၤဟံးထီၣ်က့ၤအီၤလီၤ.
\v 10 ဒီးစီၤ ပီလူးယုၢ်လီၤ, ဒီးမံလီၤဝဲလၢအဖီခိၣ်, ဒီးဖိးဟုအီၤဒီးစံး ဝဲဒၣ်, သီၣ်ကလာ်တဂ့ၤ. အဂ့ၢ်ဒ်အံၤ, အသးသမူအိၣ် လၢအပူၤလီၤ.
\v 11 ဒီးက့ၤထီၣ်က့ၤဒီးစိၢ်ဘျဲးကိၣ်, ဒီးအီၣ် တၢ်, ဒီးကတိၤတၢ်ဃဲးဃဲးတုၤမုၢ်ဆ့ၣ်ဝါထီၣ်ဒီး, ဟး ထီၣ်ဝဲဒ်န့ၣ်လီၤ.
\v 12 ဒီးပှၤဟဲစိာ်ထီၣ်ပှၤဖိၣ်သၣ်ခွါအိၣ်ဒီး အသးသမူဒီး, အိၣ်ခုၣ်အိၣ်မုာ်တဆံးတစှၤဘၣ်လီၤ.
\p
\v 13 ဒီးပဝဲဒၣ်အံၤ, ပလဲၤဒိးထီၣ်ပာ်ကဘီဒီးပလဲၤဆူအၣ် စူး, ဒီးပဆိကမိၣ်လၢပကဒိးန့ၢ်စီၤပီလူးဖဲန့ၣ်လီၤ. အဂ့ၢ် ဒ်အံၤ, သါကလဲၤလၢအခီၣ်ဆူန့ၣ်, ဒီးမၤလိာ်ဝဲဒ်န့ၣ် လီၤ.
\v 14 ဒီးတုၤပသဂၢၢ်အီၤလၢအၣ်စူးဒီး, ပဒိးန့ၢ်က့ၤအီၤ ဒီးပလဲၤဆူမ့ၤတိၤလ့န့ၣ်လီၤ.
\v 15 ဒီးပဟးထီၣ်ဖဲန့ၣ်, ဒီး မုၢ်ဆ့ၣ်ထီၣ်တနံၤန့ၣ်, ပလဲၤပၢၢ်လၢတၢ်အိၣ်သဃီၤဒီး ဃံအူးလီၤ. ဒီးမုၢ်ဆ့ၣ်ထီၣ်တနံၤန့ၣ်, ပလဲၤပၢၢ်လၢစါမူး, ဒီးပအိၣ်ကတီၢ်လၢတြိၤကူးလံအပူၤ, ဒီးမုၢ်ဆ့ၣ်ထီၣ်တ နံၤန့ၣ်ပလဲၤဆူမံလ့ၤတူးလီၤ.
\v 16 အဂ့ၢ်ဒ်အံၤ, စီၤပီလူး ပာ်လီၤအသးလၢအကလဲၤပူၤကွံာ် အ့းဖ့းစူးဒ်သိးအသု တအိၣ်ဃဲးဃဲးလၢအၤစံအပူၤတဂ့ၤလီၤ. အဂ့ၢ်ဒ်အံၤ, ဂုာ် လဲၤဝဲဒ်သိးမ့ၢ်သ့ဒီး, ကတုၤလၢယရူၤၡလ့ၣ်ဖဲဘူၣ်ယဲၢ် ဆံနံၤတနံၤလီၤ.
\p
\v 17 ဒီးလၢမံလ့ၤတူးအပူၤန့ၣ်, မၢပှၤလဲၤကိးက့ၤတၢ်အိၣ် ဖှိၣ်အသူၣ်က့သးပှၢ်လၢအ့းဖ့းစူးအပူၤလီၤ.
\v 18 ဒီးတုၤအ ဝဲသ့ၣ်ဟဲတုၤလၢအအိၣ်ဒီး, အဝဲဒၣ်စံးဘၣ်အီၤ, လၢမုၢ် နံၤအခီၣ်ထံးလၢယဟဲတုၤလၢအၤစံလံၤလံၤ, ယမၤထီ ဘိလၢသုကျါဒ်လဲၣ်ဒ်လဲၣ်န့ၣ်, သုသ့ၣ်ညါသုဝဲလီၤ.―
\p
\v 19 ယမၤကစၢ်အတၢ် အိၣ်ဒီးတၢ်ဆီၣ်လီၤယသး တုၤအ လၢာ်, ဒီးယမဲာ်ထံလီၤ, ဒီးတၢ်လ့ပစီလၢအဘၣ်ယၤ လၢပှၤယူဒၤဖိကူၣ်ထီဒါယၤအဃိလီၤ.
\v 20 ဒီးလၢတၢ်က မၤအါထီၣ်သုဘျုးသုဖှိၣ်န့ၣ် ယတပာ်ခူသူၣ်တၢ်နီတမံၤ ဘၣ်. ဒီးပှၤဂီၢ်မုၢ်အမဲာ်ညါမ့ၢ်ဂ့ၤ, တဟံၣ်စဲတဟံၣ်, တ ဟံၣ်စဲတဟံၣ်မ့ၢ်ဂ့ၤ, ယစံၣ်တဲၤတဲလီၤသု, ဒီးယသိၣ် က့ၤသီက့ၤသု,
\v 21 ဒီးအုၣ်ယသးလၢပှၤယူဒၤဖိဒီးပှၤဟ့း လ့ၣ်ဖိအမဲာ်ညါ, လၢတၢ်ပီၢ်ယၢ်လီၤက့ၤပသးလၢယွၤ အမဲာ်ညါ, ဒီးတၢ်စူၢ်က့ၤနာ်က့ၤပကစၢ်ယ့ၣ်ရှူးခရံာ်အ ဂ့ၢ်အကျိၤဒ်လဲၣ်ဒ်လဲၣ်န့ၣ် (သုသ့ၣ်ညါ) လီၤ.
\p
\v 22 ဒီးခဲကနံၣ်အံၤကွၢ်ကွၢ်, ယဘၣ်စၢဃာ်လၢသးန့ၣ်, ဒီးယလဲၤဆူယရူၤၡလ့ၣ်အပူၤလီၤ. ဒီးဖဲန့ၣ်တၢ်ကဘၣ် ယၤဒ်လဲၣ်ဒ်လဲၣ်န့ၣ်, ယတသ့ၣ်ညါဘၣ်.
\v 23 မ့ၢ်နာ်သက့ ဒ်န့ၣ်ဒီးသးစီဆှံလၢဝ့ၢ်ကိးဖျၢၣ်ဒဲးန့ၣ်, အုၣ်အသးလၢ ယၤ, လီၤတံၢ်လီၤဆဲး, ဒီးစံးလၢတၢ်စၢဃာ်ဒီးတၢ်နးတၢ် ဖှီၣ်ဆူလၢ်ဟူယၤလီၤ.
\v 24 ဘၣ်ဆၣ်ဒီးယတပာ်ဘၣ်တၢ် န့ၣ်တဖၣ်လၢတၢ်နီတမံၤဘၣ်, ဒီးယတပာ်ဘၣ်ယသး သမူလၢတၢ်လုၢ်ဒိၣ်ပှ့ၤဒိၣ်လၢယဂီၢ်ဒၣ်ယဲ, ဒ်သိးယက မၤဝံၤ ယတၢ်ဃ့ၢ်အိၣ်ဒီးတၢ်သးခု, ဒီးတၢ်အခ့အပှၤအ တၢ်မၤလၢယဒိးန့ၢ်လၢကစၢ်ယ့ၣ်ရှူးခရံာ်, လၢယကအုၣ် ယသးလီၤတံၢ်လီၤဆဲး လၢယွၤအဘျုးအဖှိၣ်အတၢ်သး ခုအကစီၣ်န့ၣ်အဂ့ၢ်လီၤ.
\p
\v 25 ဒီးခဲကနံၣ်အံၤ, ကွၢ်ကွၢ်သုဝဲဒၣ်ခဲလၢာ်လၢယလဲၤဝ့ၤ ဝီၤတၢ်လၢသုကျါ, ဒီးစံၣ်တဲၤတဲလီၤယွၤအဘီအမုၢ်န့ၣ်, ယသ့ၣ်ညါလၢသုတထံၣ်လၢၤဘၣ်ယမဲာ်ဘၣ်.
\v 26 မ်ဒ်န့ၣ် ဒီးအအံၤတနံၤအံၤ, ယအုၣ်ယသးလၢသုမဲာ်ညါလၢယ ကဆှီဒီးပှၤကညီအသွံၣ်ကိးဂၤဒဲးလီၤ.
\v 27 အဂ့ၢ်ဒ်အံၤ, ယ တဟးဆှဲးစံၣ်တဲၤတဲလီၤသုလၢ ယွၤအတၢ်ကူၣ်တၢ်ဖး နီတမံၤဘၣ်.
\p
\v 28 မၤသးဒ်န့ၣ်ဒီးကွၢ်လီၤသုသး, ဒီးသိတဖုခဲလၢာ်လၢ သးစီဆှံပာ်သုလၢ ပှၤကွၢ်အီၤန့ၣ်, ဒ်သိးသုကအံးက့ၤ ကွၢ်က့ၤယွၤအတၢ်အိၣ်ဖှိၣ် လၢအပှ့ၤက့ၤဝဲ လၢအသွံၣ် ဒၣ်ဝဲန့ၣ်တက့ၢ်.
\v 29 အဂ့ၢ်ဒ်အံၤ, ယသ့ၣ်ညါတၢ်အံၤ, တုၤ ယလဲၤတၢ်အလီၢ်ခံဒီး, ထွံၣ်မံၤဒူလၢ အတသးလီဘၣ် သိဂီၢ်မုၢ်တဖၣ်န့ၣ်, ကဟဲနုာ်လၢသုကျါလီၤ.
\v 30 ဒီးပှၤက ဂဲၤဆၢထၢၣ်လၢသုကျါဒၣ်သုဝဲ, ဒီးစံၣ်တဲၤတဲလီၤတၢ် လၢအဒၢက့ၣ်တဖၣ်, ဒ်သိးအပျဲၢ်အဘီၣ်ကပိာ်အခံလီၤ.―
\p
\v 31 မၤသးဒ်န့ၣ်ဒီးဆိးသီတက့ၢ်. ဒီးသ့ၣ်နီၣ်ထီၣ်လၢယတ ဆိတ့ၢ်ဘၣ်ဒီး, ယသိၣ်က့ၤသီက့ၤသု, အိၣ်ဒီးမဲာ်ထံမဲာ်နိ, သၢနံၣ်ညါ, လၢမုၢ်ဆါဆဲးလၢမုၢ်နၤ, ကိးဂၤဒဲးတက့ၢ်.
\p
\v 32 ဒီးခဲကနံၣ်အံၤပုၢ်သ့ၣ်ဝဲၢ်သ့ၣ်ဧၢ, ယပာ်သုလၢယွၤအ ပူၤ, ဒီးလၢအဘျုးအဖှိၣ်အကလုၢ်အကထါအပူၤလၢအ မၤထီၣ်မၤထီသုဒီးဟ့ၣ်သါသု တၢ်လၢကယဲၢ်ပှၤစီဆှံအ ကျါသ့လီၤ.
\v 33 ယတသးကွံဘၣ်ပှၤထူမ့ၢ်ဂ့ၤ, ပှၤစ့မ့ၢ်ဂ့ၤ, ပှၤကူပှၤသိးမ့ၢ်ဂ့ၤ, နီတဂၤဘၣ်.
\v 34 သုသ့ၣ်ညါဒၣ်သုဝဲ, လၢယစုအံၤမၤန့ၢ်တၢ်လၢယဂီၢ်ဒီး လၢပှၤအိၣ်ဒီးယၤအ ဂီၢ်လီၤ.
\v 35 ဒ်န့ၣ်အသိး ယဒုးနဲၣ်သုလၢတၢ်ကိးမံၤဒဲးလၢ သုဂ့ၤမၤတၢ်, ဒီးမၤစၢၤ ပှၤအဂံၢ်စၢ်ဘါစၢ်, ဒီးသ့ၣ်နီၣ် ထီၣ်ကစၢ်ယ့ၣ်ရှူးအကလုၢ်အကထါ, လၢအကစၢ်ဒၣ်ဝဲ စံးလၢဟ့ၣ်တၢ်န့ၣ် ဘၣ်တၢ်ဆိၣ်ဂ့ၤအါန့ၢ်ဒိးန့ၢ်တၢ်တ က့ၢ်လီၤ.
\p
\v 36 ဒီးစံးတၢ်ဒ်န့ၣ်ဒီး, ချံးလီၤအခီၣ်, ဒီးဘါထုကဖၣ်တၢ် ဒီးပှၤခဲလၢာ်လီၤ.
\v 37 ဒီးအဝဲသ့ၣ်ခဲလၢာ်ဟီၣ်ဝဲအါအါက လဲာ်, ဒီးထိၣ်လီၤတီၢ်အသးလၢစီၤပီလူးအကိာ်, ဒီးနၢ မူအီၤလီၤ. ဒီးအသူၣ်အုးသးအုးဒိၣ်ကတၢၢ်, လၢအတၢ် ကတိၤလၢအစံးတ့ၢ်ဝဲ, လၢအဝဲသ့ၣ်တထံၣ်လၢၤဘၣ်အ မဲာ်ဘၣ်အဃိလီၤ.
\v 38 ဒီးလဲၤဆှၢအီၤဆူကဘီပူၤလီၤ.
\c 21
\cl ၂၁
\p
\v 1 ဒီးတုၤတၢ်မၤအသးလၢပဟးဖးဒီး ပှၤတဖၣ်န့ၣ်ဝံၤဒီး, ပဒိးထီၣ်ကဘီ, ဒီးပလဲၤစၢၢ်ဆၢဆူကိၣ်, ဒီးမုၢ်ဆ့ၣ်ထီၣ် တနံၤ, ဆူရဒူး, ဒီးပဟးထီၣ်ဖဲန့ၣ်ဆူဝ့ၢ်ပတါရါလီၤ.―
\v 2 ဒီးပထံၣ်န့ၢ်ကဘီတဘ့ၣ် လၢအလဲၤခီဂာ်တၢ်ဆူဖံၤနံက့ၤဒီး, ပလဲၤထီၣ်ဆူအပူၤ, ဒီးပဟးထီၣ်ကွံာ်ဖဲန့ၣ်လီၤ.―
\p
\v 3 ဒီးကီးကူပြူးအိၣ်ဖျါထီၣ်, ဒီးပလဲၤသဒၣ်အီၤလၢပစုစ့ၣ် တခီ, ဒီးပလဲၤဆူစူၤရံ, ဒီးပထိးထီၣ်လၢစိၢ်လီၤ. အဂ့ၢ်ဒ် အံၤ, ပှၤဘၣ်ပာ်လီၤကွံာ် တၢ်ပဒၢးလၢကဘီပူၤဖဲန့ၣ် လီၤ.
\v 4 ဒီးပဃုန့ၢ်အပျဲၢ်အဘီၣ်တဖၣ်န့ၣ်ဝံၤဒီး, ပအိၣ်ဖဲ န့ၣ်နွံသီလီၤ. ဒီးအဝဲသ့ၣ်တဖၣ်စံးဘၣ်စီၤပီလူးလၢသး န့ၣ်, လၢအသုတလဲၤထီၣ်ဆူဝ့ၢ်ယရူၤၡလ့ၣ်တဂ့ၤလီၤ.
\p
\v 5 ဒီးတုၤတၢ်မၤအသးလၢ အနံၤအသီတဖၣ်န့ၣ်ပှဲၤထီၣ် ဒီး, ပဟးထီၣ်ဒီးလဲၤတၢ်လီၤ. ဒီးပှၤခဲလၢာ်, ဒီးအဖိအမါ, ဒီးအဖိအလံၤသ့ၣ်တဖၣ် ဆှၢပှၤပၢၢ်လၢဝ့ၢ်အချၢ, ဒီးပ ချံးလီၤပခီၣ်လၢထံနံၤဒီးဘါထုကဖၣ်တၢ်လီၤ.
\v 6 ဒီးပက တိၤဒိၣ်လိာ်ပသးဝံၤဒီး, ပလဲၤထီၣ်ဆူကဘီပူၤ, ဒီးအဝဲ သ့ၣ်က့ၤက့ၤဆူအဟံၣ်လီၤ.
\p
\v 7 ဒီးပလဲၤဒိးကဘီန့ၣ်ဒီး, ပဟဲလီၤလၢစိၢ် ပၢၢ်လၢပတ လ့းမဲ, ဒီးပကတိၤဒိၣ်ပဒီပုၢ်ဝဲၢ်ဖဲန့ၣ်, ဒီးပအိၣ်ဒီးအီၤတ နံၤလီၤ.
\v 8 ဒီးမုၢ်ဆ့ၣ်ထီၣ်တနံၤန့ၣ်ပဟးထီၣ်, ဒီးပလဲၤ ပၢၢ်လၢကဲၤစါရံၤလီၤ. ဒီးပလဲၤနုာ်လၢပှၤစံၣ်တဲၤတဲလီၤ တၢ်သးခုအကစီၣ်, စီၤဖံလံးပူး, လၢအအိၣ်လၢပှၤနွံဂၤ န့ၣ်အကျါတဂၤ, အဟံၣ်, ဒီးပအိၣ်ဒီးအီၤလီၤ.
\v 9 ဒီးအဝဲ တဂၤန့ၣ်အဖိမုၣ်ကနီၤ လၢအကတိၤတၢ်လၢဝံအကျိာ် အိၣ်လွံၢ်ဂၤလီၤ.
\p
\v 10 ဒီးပအိၣ်ဖဲန့ၣ်အါနံၤအါသီ, ဒီးဝံတဂၤအမံၤမ့ၢ်စီၤအ ကၤဘူး, ဟဲလီၤလၢကီၢ်ယူဒၤလီၤ.
\v 11 ဒီးအဝဲဒၣ်န့ၣ်ဟဲ ဆူပအိၣ်, ဒီးဟံးန့ၢ်စီၤပီလူးအယီၢ်တကိး, ဒီးစၢဃာ် အစုဒီးအခီၣ်ဒၣ်ဝဲ, ဒီးစံးဝဲဒၣ်, သးစီဆှံစံးဝဲဒ်အံၤ, ပှၤယူ ဒၤဖိအိၣ်လၢဝ့ၢ်ယရူၤၡလ့ၣ်အပူၤ, ကစၢဃာ်ယီၢ်တကိး အံၤအကစၢ်, ဒ်အံၤအသိး, ဒီးကဟ့ၣ်လီၤကွံာ်အီၤဆူ ပှၤကလုာ်တဖၣ်အစုပူၤလီၤ.
\v 12 ဒီးတၢ်န့ၣ်တဖၣ်တုၤပနၢ် ဟူဒီး, ပဝဲဒၣ်, ဒီးပှၤဖဲန့ၣ်, ဃ့ကညးအီၤဒ်သိးအသုတ လဲၤထီၣ်ဆူယရူၤၡလ့ၣ်တဂ့ၤလီၤ.
\v 13 တုၤနုၤတစုစီၤပီလူး စံးဆၢတၢ်ဒီးစံးဝဲဒၣ်, သုဟီၣ်, ဒီးမၤကၢ်မၤလီၤယသး ဘၣ်မနုၤလဲၣ်. အဂ့ၢ်ဒ်အံၤ, ဒ်သိးယကဘၣ်တၢ်စၢဃာ် လၢယရူၤၡလ့ၣ်အပူၤ, အခိၣ်တလိာ်ဒ်သိးယကဘၣ်သံ လၢကစၢ်ယ့ၣ်ရှူးအမံၤအဃိဒီး, ယအိၣ်ကတဲာ်ကတီၤ
\p
\v 14 ယသးလီၤ. ဒီးပသဆၣ်ထီၣ်အခံတန့ၢ်ဘၣ်ဒီး, ပဆိတ့ၢ် ဒီးပစံး, မ်တၢ်မၤအသးဖဲယွၤအသးန့ၣ်တက့ၢ်.
\p
\v 15 ဒီးအနံၤအသီတဖၣ်န့ၣ်ပူၤကွံာ်ဒီး, ပကတဲာ်ကတီၤပ တၢ်ဖိတၢ်လံၤဝံၤဒီးပလဲၤထီၣ်ဆူယရူၤၡလ့ၣ်လီၤ.
\v 16 ဒီးပှၤ ကဲၤစါရံၤဖိအပျဲၢ်အဘီၣ်တနီၤနီၤလဲၤဃုာ်ဒီးပှၤ, ဒီးဆှၢ ပှၤဆူပှၤကူပြူးဖိအပျဲၢ်အဘီၣ်လီၢ်လံၤ စီၤမနါစိၣ်တဂၤ လၢပကအိၣ်တမှံၤလၢအအိၣ်လီၤ.
\p
\v 17 ဒီးတုၤပတုၤလၢယရူၤၡလ့ၣ်ဒီး, ပှၤဒီပုၢ်ဝဲၢ်အသူၣ်ခု အသးခု, ဒီးတူၢ်လိာ်ပှၤလီၤ.
\v 18 ဒီးမုၢ်ဆ့ၣ်ထီၣ်တနံၤန့ၣ်, စီၤပီလူးလဲၤဒီးပှၤဆူ စီၤယၤကိာ်အအိၣ်, ဒီးပှၤသူၣ်က့ သးပှၢ်အိၣ်ဝဲလီၤ.
\v 19 ဒီးကတိၤဒိၣ်အဝဲသ့ၣ်ဝံၤဒီးစံၣ်တဲၤ တဲလီၤတၢ်တမံၤစဲတမံၤ တမံၤစဲတမံၤ, လၢယွၤမၤလၢ အစုပူၤလၢပှၤကလုာ်တဖၣ်အကျါလီၤ.
\p
\v 20 ဒီးအဝဲသ့ၣ်နၢ်ဟူတၢ်ဒီး စံးထီၣ်ပတြၢၤယွၤ, ဒီးစံး ဘၣ်အီၤ, ဒီပုၢ်ဝဲၢ်ဧၢ, ပှၤယူဒၤဖိလၢအစူၢ်က့ၤနာ်က့ၤတၢ် တဖၣ်အိၣ်ပှၤ ပှံၤကလးပှံၤကလးလဲၣ်န့ၣ်, နသ့ၣ်ညါ လီၤ. ဒီးအဝဲသ့ၣ်ခဲလၢာ်ဂဲၤလိာ်အသးလၢတၢ်သိၣ်တၢ် သီန့ၣ်လီၤ.
\v 21 ဒီးနၢ်ဟူဝဲလၢနဂ့ၢ်လၢနသိၣ်က့ၤသီက့ၤပှၤ ယူဒၤဖိ, အိၣ်လၢပှၤကလုာ်တဖၣ်အကျါ, ဒ်သိးအကညိ ကွံာ်စီၤမိၤရှ့, ဒီးလၢနစံးဘၣ်အီၤ, ကူးတရံးသုဖိတဂ့ၤ, ဒီး လဲၤဒ်အလုၢ်အလၢ်အသိးတဂ့ၤန့ၣ်လီၤ.
\v 22 မၤသးဒ်န့ၣ်ဒီး ပကမၤဒ်လဲၣ်. ပှၤဂီၢ်မုၢ်ကအိၣ်ဖှိၣ်ရိဖှိၣ်သပှၢ်တၢၢ်လီၤ. အဂ့ၢ်ဒ်အံၤ, ကနၢ်ဟူလၢနဟဲန့ၣ်လီၤ.
\v 23 မၤသးဒ်န့ၣ်ဒီး, မၤဒ်ပစံးဘၣ်နၤအသိးတက့ၢ်. ပှၤလၢအဆိၣ်လီၤအသး အိၣ်ဒီးပှၤလွံၢ်ဂၤလီၤ.
\v 24 အဝဲသ့ၣ်တဖၣ်န့ၣ်, ဟံးန့ၢ်ဒီးန ကစၢ်ဒၣ်နဲ, ဒီးမၤကဆှီနသးဒီးအီၤ, ဒီးလိးစ့လၢအဂီၢ်ဒ် သိးအကလူၤအခိၣ်တက့ၢ်. ဒီးပှၤခဲလၢာ်ကသ့ၣ်ညါလၢ တၢ်လၢအနၢ်ဟူလၢနဂ့ၢ်နကျိၤတဖၣ်န့ၣ်, တမ့ၢ်ဘၣ်တၢ် ဘၣ်. မ့မ့ၢ်နလဲၤတၢ်နကစၢ်ဒၣ်နဲကစီဒီ. ဒီးနတိၢ်တၢ် သိၣ်တၢ်သီလီၤ.
\v 25 ဖဲအဘၣ်ဃးဒီးပှၤကလုာ်တဖၣ်လၢ အစူၢ်က့ၤနာ်က့ၤတဖၣ်န့ၣ်, ပကွဲးတၢ်ဒီးပစံၣ်ညီၣ်လၢအ တိၢ်တၢ်ဒ်အံၤအသိး အလီၢ်တအိၣ်ဘၣ်. မ့ၢ်ထဲလၢအ ဘၣ်ဟးဆှဲးတၢ်လုၢ်လၢတၢ်ဂီၤ, ဒီးတၢ်အသွံၣ်, ဒီးတၢ် စံၢ်သံ, ဒီးတၢ်မၤထွဲသးကလုာ်ကလိၤအခံန့ၣ်ဧိၤလီၤ.
\p
\v 26 တုၤနုၤတစု စီၤပီလူးဟံးန့ၢ်ပှၤတဖၣ်န့ၣ်, ဒီးလၢမုၢ် ဆ့ၣ်ထီၣ်တနံၤန့ၣ်, မၤကဆှီထီၣ်အသးဒီးအီၤဝံၤဒီး, လဲၤ နုာ်ဝဲဆူတၢ်လုၢ်အဟံၣ်ပူၤ, ဒီးစံးဘၣ်တဲဘၣ်လၢတၢ်က ဆှီအနံၤအသီကပှဲၤဝဲ, ဖဲတၢ်ကဟဲစိာ်တၢ်မၤဘူၣ်လၢအ ဂီၢ်တဂၤအဂီၢ်တဂၤအဂီၢ်န့ၣ်လီၤ.
\p
\v 27 ဒီးတုၤနွံသီန့ၣ်ကပှဲၤထီၣ်ဒီး, ပှၤယူဒၤဖိလၢအၤစံတ ဖၣ်, ထံၣ်အီၤလၢတၢ်လုၢ်အဟံၣ်ပူၤဒီး, ထိၣ်ဂဲၤထီၣ်ပှၤ ဂီၢ်မုၢ်ခဲလၢာ်, ဒီးပာ်အစုလၢစီၤပီလူးအလိၤ,
\v 28 ဒီးကိးပ သူထီၣ်ဝဲ, ပှၤအံၣ်စရ့လးဖိသ့ၣ်ဧၢ, ဟဲမၤစၢၤတက့ၢ်. ပှၤတဂၤအံၤ မ့ၢ်ပှၤလၢအသိၣ်က့ၤသီက့ၤပှၤကညီခဲလၢာ် တပူၤလၢ်လၢ်, လၢတၢ်ထီဒါပှၤတကလုာ်အံၤ, ဒီးတၢ် သိၣ်တၢ်သီ, ဒီးတၢ်အလီၢ်အံၤလီၤ. ဒီးလၢန့ၣ်အမဲာ်ညါ ဟဲဆှၢပှၤဟ့းလ့ၣ်ဖိဆူတၢ်လုၢ်အဟံၣ်ပူၤ, ဒီးမၤဘၣ်အၢ တၢ်အလီၢ်စီဆှံလီၤ.
\v 29 အဂ့ၢ်ဒ်အံၤ, အဝဲသ့ၣ်ထံၣ်တ့ၢ်ပှၤ အ့းဖ့းစူးဖိစီၤတြီဖံမူးအိၣ်ဒီးအီၤလၢဝ့ၢ်ပူၤ, ဒီးဆိကမိၣ်ဝဲ လၢစီၤပီလူးဟဲဆှၢအီၤဆူ တၢ်လုၢ်အဟံၣ်ပူၤလီၤ.
\v 30 ဒီး တၢ်ဟူးတၢ်ဂဲၤအိၣ်ထီၣ်ဒီဝ့ၢ်ညါ, ဒီးပှၤဂီၢ်မုၢ်ဃ့ၢ်ဖှိၣ်ဒီး ဟံးဃာ်စီၤပီလူး, ဒီးထုးတြူာ်ထီၣ်အီၤလၢတၢ်လုၢ်အ ဟံၣ်ပူၤဆူခိ, ဒီးကးတံာ်ဃာ်တြဲၤတကီၢ်ခါလီၤ.
\p
\v 31 ဒီးဃုမၤသံအီၤအဖၢမုၢ်ဒီး, ပှၤသုးဖိတကထိအခိၣ် တဂၤနၢ်ဟူတၢ်အကစီၣ်, လၢယရူၤၡလ့ၣ်တၢထီၣ်တၢ လီၤဒီဝ့ၢ်ညါလီၤ.
\v 32 ဒီးဟံးန့ၢ်ပှၤသုးဖိတဖၣ်, ဒီးသုးဖိ တကယၤအခိၣ်တကီၢ်ခါ, ဒီးဃ့ၢ်လီၤဝဲဆူအအိၣ်လီၤ. ဒီးတုၤအဝဲသ့ၣ်ထံၣ်ပှၤသုးဖိတကထိအခိၣ်ဒီး ပှၤသုးဖိ တဖၣ်ဒီး, တတီၢ်လၢၤဘၣ်စီၤပီလူးဘၣ်.
\v 33 တုၤနုၤတစု ပှၤသုးဖိတကထိအခိၣ်ဟဲဘူးဒီးဟံးဃာ်အီၤ, ဒီးမၤလိာ် ဝဲဒ်သိးပှၤကစၢဃာ်အီၤဒီးထးသွဲခံဘိလီၤ. ဒီးသံကွၢ်ဝဲ လၢအမ့ၢ်မတၤလဲၣ်, ဒီးမၤတ့ၢ်မနုၤလဲၣ်န့ၣ်လီၤ.
\v 34 ဒီးပှၤ တနီၤနီၤကိးထီၣ်တမံၤ, ဒီးတနီၤနီၤတမံၤဒၣ်, လၢပှၤဂီၢ် မုၢ်အကျါ, ဒီးတၢ်သီၣ်ကလာ်နးနးကလဲာ်, ဒီးသ့ၣ်ညါ တၢ်နီၢ်နီၢ်တသ့ဘၣ်ဒီး, မၤလိာ်ဝဲဒ်သိးပှၤကဆှၢထီၣ်အီၤ ဆူပှၤသုးဖိအဟံၣ်ပူၤလီၤ.
\v 35 ဒီးပှၤဂီၢ်မုၢ်တနံးထီၣ်နးနး ကလဲာ်ဒီး, တုၤအတုၤလၢဃီတၢၢ်ထံးဒီး, ပှၤသုးဖိစိာ် ထီၣ်အီၤလီၤ.
\v 36 အဂ့ၢ်ဒ်အံၤ, ပှၤကညီဂီၢ်မုၢ်ပိာ်ထီၣ်အခံ, ဒီးကိးပသူထီၣ်ဝဲ, မၤထီၣ်ကွံာ်အီၤတက့ၢ်.
\p
\v 37 ဒီးစီၤပီလူး ကဘၣ်တၢ်မိၤအီၤဆူ ပှၤသုးဖိအဟံၣ်ပူၤ အဖၢမုၢ်ဒီး, စံးဘၣ်ပှၤသုးဖိတကထိအခိၣ်, ယကတိၤ တၢ်ဒီးနၤသ့စ့ၢ်ကီးဧါ. ဒီးစံးဝဲဒၣ်, နကတိၤဟ့းလ့ၣ်အ ကျိာ်ဘၣ်ကသ့ဧါ.
\v 38 နမ့ၢ်ပှၤအဲၤကူပတူးဖိတဂၤလၢအ မၤတၢထီၣ်တၢလီၤတၢ်လၢသီ, ဒီးဆှၢထီၣ်တမျာ်လွံၢ် ကထိဆူပှၢ်မုၢ်ကနၢ, တမ့ၢ်ဘၣ်ဧါ.
\v 39 ဒီးစီၤပီလူးစံးဝဲဒၣ်, ယဲဒၣ်အံၤယမ့ၢ်ပှၤယူဒၤဖိဘၣ်ဃးဒီးတၢ်စူး, လၢကံၤလံၤ ကံအပူၤ, ဝ့ၢ်လၢအမံၤတဟူသၣ်တဖျါအပှၤဝ့ၢ်ဖိန့ၣ်တ မ့ၢ်ဘၣ်. ဒီးယဃ့ကညးနၤလၢနကဒုးကတိၤယၤလၢပှၤ ဂီၢ်မုၢ်လီၤ.
\v 40 ဒီးတုၤအဒုးကတိၤအီၤဒီး, စီၤပီလူးဆၢထၢၣ် လၢဃီတၢၢ်လိၤ, ဒီးဝံၢ်ဝၢ်အစုဆူပှၤဂီၢ်မုၢ်အအိၣ်, ဒီးတၢ်အိၣ်ဘှီၣ်ကလာ်ဒိၣ်မးဒီး, ကတိၤတၢ်လၢဧ့ၤဘြံၤအကလုၢ်, ဒီးစံးဝဲဒၣ်,―
\c 22
\cl ၂၂
\p
\v 1 ပှၤပုၢ်သ့ၣ်ဝဲၢ်သ့ၣ်ဒီးပၢ်သ့ၣ်ဧၢ, ယတၢ်ကတိၤပူၤဖျဲး တၢ်လၢသုမဲာ်ညါအံၤ, ကနၣ်ဘၣ်တက့ၢ်.
\v 2 ဒီးတုၤအ နၢ်ဟူလၢအစံးဘၣ်အီၤလၢဧ့ၤဘြံၤအကလုၢ်ဒီး, အိၣ်ဘှီၣ် ဝဲအါန့ၢ်အန့ၣ်တက့ၢ်, ဒီးစံးဝဲဒၣ်,
\v 3 ယဲဒၣ်အံၤယမ့ၢ်ပှၤ ယူဒၤဖိအိၣ်ဖျဲၣ်လၢတၢ်စူးလၢကံၤလံၤလံအပူၤ, ဒီးယမၤ လိလံာ်လၢဝ့ၢ်ပူၤအံၤ လၢစီၤကမၤလ့လးအခီၣ်ထံး, ဒီး ယဘၣ်တၢ်သိၣ်တၢ်သီလၢ ပပၢ်သ့ၣ်အလုၢ်အလၢ်လီၤ တံၢ်လီၤဆဲး, ဒီးယဂဲၤလိာ်ယသးလၢယွၤအပူၤဒ်သုဝဲခဲ ကနံၣ်အံၤခဲလၢာ်အသိးန့ၣ်လီၤ.
\v 4 ဒီးယစၢဃာ် ပှၤပိာ် မုၣ်, ဒီးပိာ်ခွါ, ဒီးယဒၢနုာ်အီၤလၢဃိာ်ပူၤ, ဒီးယမၤအၢ ကျဲအံၤပၢၢ်လၢတၢ်မၤသံ,
\v 5 ဒ်ပှၤလုၢ်တၢ်အခိၣ်, ဒီးပှၤ သူၣ်က့သးပှၢ်ခဲလၢာ်ကအုၣ်အသးလၢယဂီၢ်အသိး, ဒီး ယဒိးန့ၢ်လံာ်လၢအီၤဆူပှၤဒီပုၢ်ဝဲၢ်, ဒီးယလဲၤဆူဒၤမ့ၤစ့း ဒ်သိးယကမိၤန့ၢ် ပှၤအိၣ်ဖဲန့ၣ် ဘၣ်စၢဃာ်ဆူယရူၤၡ လ့ၣ်ဒ်သိးအကဘၣ်တၢ်စံၣ်ညီၣ်လီၤ.
\p
\v 6 ဒီးတၢ်မၤအသးလၢယလဲၤတၢ်အဖၢမုၢ်, ဒီးဘူးထီၣ်ဒီး ဒၤမ့ၤစ့းဒီးလၢမုၢ်ထူၣ်ဃၣ်ဃၣ်န့ၣ်, တၢ်ကပီၤဖးဒိၣ်လၢ မူခိၣ်, ကပီၤထီၣ်ဝးတရံးယၤသလ့ၢ်ကလာ်လီၤ.
\v 7 ဒီး ယလီၤဃံၤလၢဟီၣ်ခိၣ်အဖီခိၣ်, ဒီးယနၢ်ဟူတၢ်ကလုၢ် သီၣ်စံးဘၣ်ယၤ, စီၤစီလူးဧၢ, စီၤစီလူးဧၢ, နမၤအၤမၤ သီယၤဘၣ်မနုၤလဲၣ်.
\v 8 ဒီးယစံးဆၢ, ကစၢ်ဧၢ, နမ့ၢ်မ တၤတဂၤလဲၣ်. ဒီးစံးဘၣ်ယၤ, ယမ့ၢ်ပှၤနစၤရ့းဖိယ့ၣ်ရှူး လၢနမၤအၢမၤသီအီၤလီၤ.
\v 9 ဒီးပှၤအိၣ်ဒီးယၤတဖၣ်ထံၣ် တၢ်ကပီၤ, ဒီးပျံၤတၢ်လီၤ. မ့မ့ၢ်ပှၤကတိၤတၢ်ဒီးယၤအ ကလုၢ်န့ၣ်, တနၢ်ဟူဘၣ်ဝဲဘၣ်.
\v 10 ဒီးယစံး, ကစၢ်ဧၢ, ယကမၤမနုၤလဲၣ်. ဒီးကစၢ်န့ၣ်စံးဘၣ်ယၤ, ဂဲၤဆၢထၢၣ် ဒီးလဲၤဆူဒၤမ့ၤစ့းအပူၤ, ဒီးတၢ်မၤလၢတၢ်ပာ်ဝဲလၢနဘၣ် မၤအီၤန့ၣ်, တၢ်ကစံးဘၣ်တဲဘၣ်နၤဖဲန့ၣ်ခဲလၢာ်လီၤ.
\p
\v 11 ဒီးတုၤယထံၣ်တၢ်တသ့ဘၣ် လၢတၢ်ကပီၤကယဲၢ်က ယူာ်အဃိဒီး, ပှၤအိၣ်ဒီးယၤတဖၣ်ဆှၢယၤလၢအစုဆူဒၤ မ့ၤစ့းအပူၤလီၤ.
\v 12 ဒီးမတၤတဂၤလၢအယူးယီၣ်ယွၤဒ်တၢ် သိၣ်တၢ်သီအသိး, ဒီးဘၣ်တၢ်လၤကပီၤလၢပှၤယူဒၤဖိ အိၣ်ဖဲန့ၣ်ခဲလၢာ်, စီၤအနၤနံတဂၤ,
\v 13 ဟဲဆၢထၢၣ်လၢယ အိၣ်ဒီးစံးဘၣ်ယၤ, ဒီပုၢ်ဝဲၢ်စီၤစီလူးဧၢ, ထံၣ်ထီၣ်က့ၤတၢ် တက့ၢ်. ဒီးယကွၢ်ထီၣ်အီၤတစုဃီဖဲန့ၣ်လီၤ.
\v 14 ဒီးစံးဝဲဒၣ်, ပပၢ်သ့ၣ်အကစၢ်ဃုထၢနၤဒ်သိးနကသ့ၣ်ညါအသး, ဒီး နကထံၣ်ဘၣ်ပှၤတီပှၤလိၤတဂၤ, ဒီးနကနၢ်ဟူဘၣ်တၢ် အကလုၢ်သီၣ်လၢအထးခိၣ်လီၤ.
\v 15 အဂ့ၢ်ဒ်အံၤ, နကကဲ ထီၣ်အပှၤအုၣ်အသးလၢတၢ်လၢနထံၣ်, ဒီးတၢ်လၢနနၢ် ဟူတဖၣ်, လၢပှၤခဲလၢာ်အမဲာ်ညါလီၤ.
\v 16 ဒီးခဲကနံၣ်အံၤ နဆူလၢ်ဟူတၢ်မနုၤလဲၣ်. ဂဲၤဆၢထၢၣ်, ကိးထီၣ်ကစၢ် အမံၤ, ဒီးဒိးဘျၢ*နသး, ဒီးသ့ကွံာ်နတၢ်ဒဲးဘးတက့ၢ်.
\p
\v 17 ဒီးတၢ်မၤအသးလၢယဟဲက့ၤဆူယရူၤၡလ့ၣ်, ဒီးယ ဘါထုကဖၣ်တၢ်လၢတၢ်လုၢ်အဟံၣ်ပူၤအဖၢမုၢ်ဒီး, ယ အိၣ်လၢတၢ်ထံၣ်လၢညါခီအပူၤ,
\v 18 ဒီးယထံၣ်အဝဲဒၣ်စံး ဘၣ်ယၤ, ဟးထီၣ်လၢယရူၤၡလ့ၣ်အပူၤချ့ချ့တက့ၢ်. အ ဂ့ၢ်ဒ်အံၤ, နအုၣ်နသးလၢယဂ့ၢ်န့ၣ်, ပှၤတတူၢ်လိာ်ဘၣ် ဝဲဘၣ်.
\v 19 ဒီးယစံး, ကစၢ်ဧၢ, အဝဲသ့ၣ်သ့ၣ်ညါလၢယဒၢ နုာ်လၢဃိာ်ပူၤဒီး ယတီၢ်ပှၤလၢအစူၢ်က့ၤနာ်က့ၤနၤတ ဖၣ်လၢကယဲၢ်ဘူၣ်ဘျီၣ်ပူၤလီၤ.
\v 20 ဖဲနပှၤအုၣ်အသးစီၤစ တ့းဖၣ်အသွံၣ် ဘၣ်ဂၢ်လီၤအသးန့ၣ်, ယဆၢထၢၣ်လၢ အဃၢၤ, ဒီးတၢ်မၤသံအီၤန့ၣ်, ယအၢၣ်လီၤအီလီၤ, ဒီးယ ပၢၤပှၤမၤသံအီၤန့ၣ် အကူအသိးလီၤ.
\v 21 ဒီးစံးဘၣ်ယၤ, လဲၤတက့ၢ်. ယကမၢနလဲၤလၢအယံၤဆူပှၤကလုာ်တ ဖၣ်အအိၣ်လီၤ.
\v 22 ဒီးဒိကနၣ်ဝဲတုၤလၢတၢ်ကတိၤတထံၣ်န့ၣ်, ဒီးထုထီၣ်အကလုၢ်ဒီးစံးဝဲဒၣ်, ပှၤဒ်အံၤအသိးတဂၤ, မၤကွံာ်အီၤလၢဟီၣ်ခိၣ်ချၢတက့ၢ်. အဂ့ၢ်ဒ်အံၤ, တဂ့ၤမူဘၣ်ဝဲဘၣ်.―
\p
\v 23 ဒီးကိးပသူထီၣ်ဒီးဘ့ၣ်ကွံာ်အကူအသိး, ဒီးဖှံထီၣ်ဟီၣ် ခိၣ်အကမူၣ်ဆူတၢ်ဖးဖီအဖၢမုၢ်ဒီး,
\v 24 ပှၤသုးဖိတကထိ အခိၣ်တဂၤမၤလိာ်ဝဲ, ဒ်သိးပှၤကမိၤစီၤပီလူးဆူပှၤသုးဖိ အဟံၣ်ပူၤ, ဒီးသမံသမိးအီၤလၢတၢ်တီၢ်တၢ်ဝ့ၤ, ဒ်သိးအ ကသ့ၣ်ညါလၢပှၤကိးထီၣ်တၢ်ထီဒါအီၤဒ်န့ၣ်အဂ့ၢ်လီၤ.
\p
\v 25 ဒီးပှၤစၢထီၣ်အီၤလၢပျံၤတၢ်ဖံးအဖၢမုၢ်ဒီး, စီၤပီလူးစံး ဘၣ်ပှၤသုးဖိတကယၤအခိၣ်လၢအအိၣ်ဆၢထၢၣ်လၢအ ဃၢၤ, ပှၤရိမ့ၤဖိတဘၣ်ဘၣ်တၢ်စံၣ်ညီၣ်ဃၣ်ဘၣ်ဒီး, သု တီၢ်အီၤဘၣ်ကဂ့ၤဧါ.
\v 26 ဒီးတုၤပှၤသုးဖိတကယၤအခိၣ် နၢ်ဟူတၢ်ဒီး, လဲၤစံးဘၣ်ပှၤသုးဖိတကထိအခိၣ်ဒီးစံးဝဲ ဒၣ်, နသါကမၤတၢ်မနုၤလဲၣ်. အဂ့ၢ်ဒ်အံၤ, ပှၤတဂၤအံၤ မ့ၢ်ပှၤရိမ့ၤဖိလီၤ.
\v 27 ဒီးပှၤသုးဖိတကထိအခိၣ်ဟဲဃီၤဒီး စံးဘၣ်အီၤ, နမ့ၢ်ပှၤရိမ့ၤဖိဧါ, စံးဘၣ်ယၤတက့ၢ်. ဒီးစံးဝဲ ဒၣ်, မ့ၢ်ဝဲသၢၣ်,
\v 28 ဒီးပှၤသုးဖိတကထိအခိၣ်န့ၣ်ကတိၤ ဆၢဝဲ, ယဟ့ၣ်စ့လၢအအါဒီး, ယထီၣ်ဘးကီၢ်ဖိအကွီၢ် အံၤလီၤ. ဒီးစီၤပီလူးစံးဝဲဒၣ်, မ့မ့ၢ်ယဲဒၣ်အံၤယအိၣ်ဖျဲၣ် လၢပှၤကီၢ်ဖိအကွီၢ်လီၤ.
\p
\v 29 ဒီးပှၤလၢအသါကသမံသမိးအီၤတဖၣ်, ဟးထီၣ်လၢ အအိၣ်တကီၢ်ခါလီၤ. ဒီးတုၤအသ့ၣ်ညါလီၤတံၢ်လၢအ မ့ၢ်ပှၤရိမ့ၤဖိဒီး, ပှၤသုးဖိတကထိအခိၣ်န့ၣ်ပျံၤတၢ်လၢအ စၢဃာ်အီၤအဃိလီၤ.
\p
\v 30 ဘၣ်ဆၣ်ဒီး လၢမုၢ်ဆ့ၣ်ထီၣ်တနံၤန့ၣ်, မ့ၢ်ပှၤယူဒၤဖိ ပာ်တၢ်ကမၣ်လၢအလိၤ ဒ်လဲၣ်ဒ်လဲၣ်န့ၣ်, တၢ်မိၣ်သ့ၣ် ညါအသးလၢတၢ်နီၢ်နီၢ်ဒီး, ဃ့ၣ်လီၤကွံာ်အပျံၤ, ဒီးမၤ လိာ်ပှၤလုၢ်တၢ်အခိၣ်, ဒီးပှၤသးပှၢ် အတၢ်အိၣ်ဖှိၣ်ခဲ လၢာ်, ဒ်သိးအကဟဲအိၣ်ဖှိၣ်ရိဖှိၣ်လီၤ. ဒီးမိၤလီၤစီၤပီ လူးဒီးပာ်အီၤလၢအမဲာ်ညါလီၤ.
\c 23
\cl ၂၃
\p
\v 1 ဒီးစီၤပီလူး ကွၢ်ပှၤသးပှၢ်အတၢ်အိၣ်ဖှိၣ်လီၤတံၢ်လီၤ ဆဲးဒီးစံးဝဲဒၣ်, ပှၤဒီပုၢ်ဝဲၢ်သ့ၣ်ဧၢ, ယမၤတၢ်အိၣ်ဒီးယသး လၢအသ့ၣ်ညါဒၣ်တၢ်လၢအဂ့ၤဒီဖျၢၣ်ညါလၢယွၤအမဲာ် ညါ, တုၤမုၢ်မဆါတနံၤအံၤလီၤ.
\p
\v 2 ဒီးပှၤလုၢ်တၢ်အခိၣ်, စီၤအနၤနံ, မၤလိာ်ပှၤဆၢထၢၣ် လၢအဃၢၤ, ဒ်သိးအကတီၢ်စီၤပီလူးအထးခိၣ်လီၤ.
\p
\v 3 တုၤနုၤတစုစီၤပီလူး စံးဘၣ်အီၤ, တၢ်ဒူၣ်လၢအဖှူဝါအ သးဧၢ, ယွၤကတီၢ်နၤလီၤ. နဆ့ၣ်နီၤစံၣ်ညီၣ်ယၤဒ် တၢ် သိၣ်တၢ်သီအသိး, ဒီးဖဲအထီဒါတၢ်သိၣ်တၢ်သီအသိး ဒီး, နမၤလိာ်ပှၤကတီၢ်ယၤဧါ.
\p
\v 4 ဒီးပှၤဆၢထၢၣ်လၢအဃၢၤစံးဝဲဒၣ်, နဒုၣ်ဒွဲၣ်ယွၤအ ပှၤလုၢ်တၢ်အခိၣ်ဧါ.
\p
\v 5 ဒီးစီၤပီလူးစံးဝဲဒၣ်, ဒီပုၢ်ဝဲၢ်သ့ၣ်ဧၢ, အဝဲန့ၣ်မ့ၢ်ပှၤလုၢ် တၢ်အခိၣ်ယတသ့ၣ်ညါဘၣ်. အဂ့ၢ်ဒ်အံၤ, တၢ်ကွဲးအသး, သုပဒိၣ်ပပှၢ်န့ၣ်, သုတစံးအၢအီၤတဂ့ၤ.\x + \xt ၂မိၤ. ၂၂း၂၈|Exod.22.28\xt*.\x*
\p
\v 6 ဒီးစီၤပီလူးသ့ၣ်ညါလၢပှၤတနီၤနီၤမ့ၢ်ပှၤစးဒူၤကဲ, ဒီး တနီၤမ့ၢ်ပှၤဖၤရံၤၡဲ, ဒီးကိးပသူထီၣ်လၢပှၤသးပှၢ်အတၢ် အိၣ်ဖှိၣ်အပူၤ, ပှၤဒီပုၢ်ဝဲၢ်ဧၢ, ယဲဒၣ်အံၤ, ယမ့ၢ်ပှၤဖၤရံၤၡဲ ဒီးပှၤဖၤရံၤၡဲအဖိခွါလီၤ. လၢတၢ်မုၢ်လၢ်ဒီးပှၤသံဂဲၤဆၢ ထၢၣ်က့ၤအဂ့ၢ်န့ၣ်, ယဘၣ်တၢ်စံၣ်ညီၣ်အံၤလီၤ.
\v 7 ဒီးတုၤအစံးတၢ်န့ၣ်ဒီး, ပှၤဖၤရံၤၡဲဒီး ပှၤစးဒူၤကဲဂ့ၢ်လိာ်ဘှီလိာ်အသး, ဒီးပှၤဂီၢ်မုၢ်လီၤဖးလိာ်အသးလီၤ.―
\p
\v 8 အဂ့ၢ်ဒ်အံၤ, ပှၤစးဒူၤကဲစံးဝဲလၢပှၤသံတဂဲၤဆၢထၢၣ်က့ၤ ဘၣ်. ဒီးပှၤမူခိၣ်ဖိမ့ၢ်ဂ့ၤ, သးမ့ၢ်ဂ့ၤ, တအိၣ်ဘၣ်ဝဲဘၣ်. မ့မ့ၢ်ပှၤဖၤရံၤၡဲန့ၣ်စံးဝဲလၢအအိၣ်ခံမံၤလၢာ်လီၤ.
\p
\v 9 ဒီးပှၤကလာ်ထီၣ်ဖးဒိၣ်, ဒီးပှၤကွဲးလံာ်လၢပှၤဖၤရံၤၡဲ အကျါတဖၣ်, ဂဲၤဆၢထၢၣ်ဒီးတဲးလိာ်ဃိလိာ်အသးဒီး စံးဝဲဒၣ်, ပှၤတဂၤအံၤပတထံၣ်ဘၣ်တၢ်ကမၣ်လၢအလိၤ နီတမံၤဘၣ်. မ့မ့ၢ်သးမ့ၢ်ဂ့ၤ, ကလူးမ့ၢ်ဂ့ၤ, မ့ၢ်ကတိၤတ့ၢ် တၢ်ဒီးအီၤန့ၣ်,\f + \ft မ်ပသုတထီဒါယွၤတဂ့ၤ.\f*
\p
\v 10 ဒီးဂ့ၢ်လိာ်ဘှီလိာ်အသးနးနးကလဲာ်ဒီး, ပှၤသုးဖိတက ထိအခိၣ်န့ၣ် ဘၣ်ယိၣ်လၢအကထုးဆ့ဆိဘၣ်ဖုးစီၤပီ လူး, ဒီးမၤလိာ်ပှၤသုးဖိတဖၣ်ဒ်သိးအကလဲၤလီၤဟံးန့ၢ် ဆူၣ်အီၤလၢတၢ်အသးကံၢ်ပူၤ, ဒီးဟဲဆှၢအီၤဆူပှၤသုးဖိ အဟံၣ်ပူၤလီၤ.
\p
\v 11 ဒီးလၢခံတနၤန့ၣ်, ကစၢ်ဆၢထၢၣ်ဒီးအီၤဒီးစံးဝဲဒၣ်, စီၤပီလူးဧၢ, ပာ်နသးခူတလ့ၢ်တက့ၢ်. အဂ့ၢ်ဒ်အံၤ, ဒ်နအုၣ် နသးလၢယဂီၢ်လၢယရူၤၡလ့ၣ်အပူၤအသိးန့ၣ်, နဘၣ် အုၣ်နသးလၢရိမ့ၤအပူၤဒ်န့ၣ်အသိးလီၤ.
\v 12-13 ဒီးမုၢ်ဆ့ၣ်ထီၣ်န့ၣ်, ပှၤယူဒၤဖိတနီၤနီၤအၢၣ်လီၤအီလီၤလိာ်အသး, ဒီးဆိၣ်လီၤဒၣ်အသးဒီးစံးဝဲဒၣ်, သါတချုးမၤသံဒံးဘၣ်စီၤပီလူးဒီး, သါတအီၣ်တအီဘၣ်တၢ်ဘၣ်.― ဒီးပှၤအၢၣ်လီၤအီလီၤတၢ်အံၤ, အိၣ်လွံၢ်ဆံအဘျဲၣ်လီၤ.
\p
\v 14 ဒီးအဝဲသ့ၣ်တဖၣ်လဲၤဝဲဆူပှၤလုၢ်တၢ်အခိၣ်ဒီးပှၤသူၣ်က့ သးပှၢ်အအိၣ်, ဒီးစံးဝဲဒၣ်, ပဆိၣ်လီၤပသးလၢတၢ်ဆိၣ် အၢလၢပတချုးမၤသံဒံးဘၣ်စီၤပီလူးဒီး, ပတအီၣ်ဘၣ် တၢ်ဘၣ်.
\p
\v 15 မၤသးဒ်န့ၣ်ဒီး, ခဲကနံၣ်အံၤ, ပာ်သုသးဒ်သုကသ့ၣ်ညါ အဂ့ၢ်အပီၢ်လီၤတံၢ်လီၤဆဲးတက့ၢ်ဒီး, သုဝဲဒၣ်ဒီးပှၤသူၣ် က့သးပှၢ်တဖၣ်, ဃ့ကညးပှၤသုးဖိတကထိအခိၣ်, ဒ်သိး အကဆှၢလီၤအီၤဆူသုအိၣ်တက့ၢ်. ဒီးတချုးအဟဲဘူးဒံး ဘၣ်ဒီး, ပအိၣ်ကတဲာ်ကတီၤပသး ဒ်သိးပကမၤသံအီၤ လီၤ.
\p
\v 16 ဒီးစီၤပီလူးအဒီပုၢ်ဝဲၢ်မုၣ်အဖိခွါ, နၢ်ဟူလၢတၢ်ခိးခူ သူၣ်, ဒီးလဲၤနုာ်ဝဲဆူပှၤသုးဖိအဟံၣ်, ဒီးစံးဘၣ်တဲဘၣ် စီၤပီလူးလီၤ.
\v 17 ဒီးစီၤပီလူးကိးန့ၢ်ပှၤသုးဖိတကယၤအခိၣ် တဂၤဆူအအိၣ်ဒီးစံးဝဲဒၣ်, ဆှၢပှၤဖိၣ်သၣ်ခွါတဂၤအံၤဆူ ပှၤသုးဖိတကထိအခိၣ်အအိၣ်တက့ၢ်. အဂ့ၢ်ဒ်အံၤ, က တိၤတၢ်ဒီးအီၤအလီၢ်အိၣ်တမံၤလီၤ.
\v 18 မၤသးဒ်န့ၣ်ဒီး, ဟံး န့ၢ်အီၤ, ဒီးဆှၢအီၤဆူပှၤသုးဖိတကထိအခိၣ်အအိၣ်ဒီးစံး ဝဲဒၣ်, ပှၤဘၣ်စၢဃာ်စီၤပီလူးကိးယၤဆူအအိၣ်, ဒီးဃ့က ညးယၤ ဒ်သိးယကဆှၢပှၤဖိၣ်သၣ်ခွါတဂၤအံၤဆူနအိၣ်, လၢအကတိၤတၢ်ဒီးနၤအလီၢ်အိၣ်တမံၤလီၤ.
\p
\v 19 ဒီးပှၤသုးဖိတကထိအခိၣ်န့ၣ်ဟံးန့ၢ်အစု, ဒီးဆှၢအီၤ ဆူတၢ်တဒၢ, ဒီးသံကွၢ်အီၤ, တၢ်လၢနကစံးဘၣ်တဲဘၣ် ယၤန့ၣ်, မ့ၢ်တၢ်မနုၤတမံၤလဲၣ်.
\v 20 ဒီးစံးဝဲဒၣ်, ပှၤယူဒၤဖိတ ဖၣ်အၢၣ်လီၤအီလီၤလၢအကဃ့နၤ, ဒ်သိးနကဆှၢလီၤ စီၤပီလူးဆူပှၤသးပှၢ်အတၢ်အိၣ်ဖှိၣ်အပူၤ, ခဲဂီၤကိာ်, ဒီး ပာ်အသး ဒ်သိးအသါကသံကွၢ်သံဒိးအီၤလီၤတံၢ်လီၤ ဆဲးတက့ၢ်လီၤ.
\v 21 မၤသးဒ်န့ၣ်ဒီးသုတအၢၣ်လီၤအီလီၤ အီၤတဂ့ၤ. အဂ့ၢ်ဒ်အံၤ, ပှၤခိးအကျဲဒီးဆိၣ်လီၤအသးလၢ အတချုးမၤသံဒံးဘၣ်အီၤဒီး, သါတအီၣ်တအီဘၣ်တၢ် ဘၣ်, အိၣ်ဝဲလွံၢ်ဆံဂၤအဘျဲၣ်လီၤ. ဒီးခဲကနံၣ်အံၤအိၣ် ကတဲာ်ကတီၤအသးတကူၢ်သ့ၣ်, ဒီးကွၢ်လၢ်နကအၢၣ် လီၤအီလီၤတၢ်အကျဲလီၤ.
\v 22 မၤသးဒ်န့ၣ်ဒီးပှၤသုးဖိတက ထိအခိၣ်ပျၢ်ပှၤဖိၣ်သၣ်ခွါ, ဒီးမၤလိာ်ဝဲ, နသုတစံးဘၣ်တဲ ဘၣ်ပှၤလၢနစံးဘၣ်ယၤတဖၣ်အံၤ, နီတဂၤတဂ့ၤ.
\v 23 ဒီးပှၤ သုးဖိတကထိအခိၣ်ကိးန့ၢ်ပှၤသုးဖိတကယၤအခိၣ်ခံဂၤ ဆူအအိၣ်ဒီးစံးဝဲဒၣ်, ခဲမုၢ်နၤလၢသၢနၣ်ရံၣ်, ဒ်သိးနက လဲၤဆူကဲၤစါရံၤဒီး, ကတဲာ်ကတီၤပှၤသုးဖိခံကယၤ, ဒီး ပှၤကသ့ၣ်သုးနွံဆံ, ဒီးပှၤဘီသုးခံကယၤ,
\v 24 ဒီးမ်အဟံးန့ၢ် ဆၣ်ဖိကီၢ်ဖိတဒု, လၢအကဒုးဒိးစီၤပီလူး, ဒီးဆှၢအီၤကစီ ဒီဆူပဒိၣ်ဖးဒိၣ်, စီၤဖ့လံးအအိၣ်တက့ၢ်.
\p
\v 25 ဒီးကွဲးလံာ်ဟ့ၣ်ယုၢ်ဒ်အံၤ, ယၤစီၤကျီၤဒံလူၤ စံစံးဘၣ် နၤ, တၢ်ဒိၣ်ကစၢ်, ပဒိၣ်ဖးဒိၣ်စီၤဖ့လံးဧၢ, မ်နအိၣ်ခုၣ်အိၣ် မုာ်တက့ၢ်.
\v 26 ပှၤတဂၤအံၤ, ပှၤယူဒၤဖိဟံးဃာ်အီၤ, ဒီးက မၤသံတ့ၢ်အီၤ,
\v 27 ဒီးယနၢ်ဟူလၢအမ့ၢ်ပှၤရိမ့ၤဖိဒီး, ယလဲၤ ဒီးသုးဖိတဖၣ်, ဒီးယထုးထီၣ်ကွံာ်အီၤလီၤ.
\v 28 ဒီးမ့ၢ်အပာ် တၢ်ကမၣ်လၢအလိၤဒ်လဲၣ်ဒ်လဲၣ်အဂ့ၢ်န့ၣ်, တၢ်မိၣ်သ့ၣ် ညါယသးဒီး, ယလဲၤစိာ်အီၤဆူအပှၤသးပှၢ်အတၢ်အိၣ် ဖှိၣ်အပူၤလီၤ.
\v 29 ဒီးယထံၣ်န့ၢ်တၢ်ပာ်တၢ်ကမၣ်လၢအ လိၤန့ၣ်, ဘၣ်ဃးဒီးတၢ်သံကွၢ်လၢအဝဲသ့ၣ်အတၢ်သိၣ် တၢ်သီအဂ့ၢ်, ဒီးတမ့ၢ်ဘၣ်တၢ်ဂ့ၤဘၣ်သံမ့ၢ်ဂ့ၤ, ဘၣ်စၢ ဃာ်မ့ၢ်ဂ့ၤ, နီတမံၤဘၣ်.
\v 30 ဒီးယနၢ်ဟူလၢတၢ်ကူၣ်အၢပှၤ တဂၤန့ၣ်ဘူးဒီးအကကဲထီၣ်ဝဲဒီး, ယမၢအလဲၤဆူနအိၣ် တကီၢ်ခါ, ဒီးယမၤလိာ်ပှၤပာ်တၢ်ကမၣ်လၢအလိၤတဖၣ် ဒ်သိးအကစံးဘၣ်နၤလၢ တၢ်ဘၣ်ဃးဒီးအီၤလီၤ. မ်နအိၣ် ဆူၣ်အိၣ်ချ့တက့ၢ်.
\p
\v 31 မၤသးဒ်န့ၣ်ဒီးပှၤသုးဖိတဖၣ်, ဒ်တၢ်မၤလိာ်အီၤအသိး န့ၣ်, ဟံးန့ၢ်စီၤပီလူးလၢမုၢ်နၤဒီးဆှၢအီၤဆူအၣ်တံၤပၤတြံ လီၤ.
\v 32 ဒီးလၢမုၢ်ဆ့ၣ်ထီၣ်တနံၤန့ၣ်က့ၤက့ၤဝဲဆူပှၤသုးဖိ အဟံၣ်ပူၤ, ဒီးပာ်လီၤတဲာ်ကသ့ၣ်သုးဒ်သိးအဝဲသ့ၣ်က လဲၤဒီးအီၤလီၤ.
\v 33 အဝဲတဖၣ်န့ၣ်လဲၤပၢၢ်လၢကဲၤစါရံၤ, ဒီး ဟ့ၣ်လီၤလံာ်လၢပဒိၣ်ဖးဒိၣ်အစုပူၤ, ဒီးပာ်လီၤစီၤပီလူး လၢအမဲာ်ညါလီၤ.
\v 34 ဒီး\f + \ft ပဒိၣ်ဖးဒိၣ်\f*ဖးလံာ်, ဒီးသံကွၢ်ဝဲ, မ့ၢ်အဘၣ်ဃးဒီးကီၢ်မနုၤတဘ့ၣ်လဲၣ်. ဒီးတုၤအသ့ၣ်ညါ လၢအဘၣ်ဃးဒီးကီၢ်ကံၤလံၤကံဒီး,
\v 35 စံးဝဲဒၣ်, တုၤပှၤပာ် တၢ်ကမၣ်လၢနလိၤဟဲတုၤဒီး, ယကနၢ်ဟူနကလုၢ်လီၤ. ဒီးမၤလိာ်ဝဲလၢပှၤကပၢၤအီၤလၢ စီၤဟ့ၤရိာ်အဟံၣ်ပူၤ လီၤ.
\c 24
\cl ၂၄
\p
\v 1 ဒီးယဲၢ်သီပူၤကွံာ်ဒီး, ပှၤလုၢ်တၢ်အခိၣ်, စီၤအၤနၤနံတ ဂၤ, အိၣ်ဒီးပှၤသူၣ်က့သးပှၢ်တဖၣ်, ဒီးပှၤသ့ကတိၤတၢ်, စီၤတ့ၢ်တူးလူးတဂၤ, လဲၤထီၣ်ဆူပဒိၣ်ဖးဒိၣ်အအိၣ်, ဒီး ဆှိးစီၤပီလူးန့ၣ်လီၤ.
\v 2 ဒီးတၢ်ကိးန့ၢ်အီၤ, ဒီးစီၤတ့ၢ်တူး လူးပာ်တၢ်ကမၣ်လၢအလိၤဒီးစံးဝဲဒၣ်, တၢ်ဒိၣ်စီၤဖ့လံး ဧၢ, ပဘၣ်တၢ်မုာ်လၢနၤအါမး, ဒီးလၢနအံးက့ၤကွၢ်က့ၤ တၢ်အဃိဒီးပှၤတကလုာ်အံၤ ဘၣ်တၢ်ဘျုးတၢ်ဖှိၣ်သ တးဒီး,
\v 3 လၢတၢ်ခဲလၢာ်, ဒီးတပူၤလၢ်လၢ်န့ၣ်, ပတူၢ် လိာ်အိၣ်ဒီးတၢ်စံးထီၣ်ပတြၢၤခဲလၢာ်လီၤ.
\p
\v 4 ဒီးဒ်သိးယသုတမၤတံာ်တာ်နၤဃဲးဃဲးတဂ့ၤဒီး, ယ ဃ့ကညးနၤလၢနကဝံသးစူၤဒီး ကနၣ်စာ်ပတၢ်ကတိၤ စှၤဘီတက့ၢ်.
\v 5 အဂ့ၢ်ဒ်အံၤ, ပှၤတဂၤအံၤပထံၣ်န့ၢ်အီၤ လၢအမ့ၢ်ပှၤအၢပှၤသီ, ဒီးပှၤအစုတလီၤဃုာ်ဘၣ်, နစၤ ရ့းဖိတကရၢအခိၣ်, ဒီးပှၤမၤတၢထီၣ်တၢလီၤကယဲၢ်ပှၤ ယူဒၤဖိအိၣ်လၢအလီၢ်တပူၤလၢ်လၢ်,
\v 6 ဒီးဂုာ်မၤဘၣ်အၢ တၢ်လုၢ်အဟံၣ်, ဒီးပဖီၣ်န့ၢ်အီၤ, ဒီးပသးအိၣ်လၢပကစံၣ် ညီၣ်အီၤဒ်ပတၢ်သိၣ်တၢ်သီအသိးန့ၣ်လီၤ.
\v 7 ဘၣ်ဆၣ်ဒီး ပှၤသုးဖိတကထိအခိၣ်, စီၤလူၤစံတဂၤန့ၣ်, ဟဲမၤဆူၣ် မၤစိးဒိၣ်မးဒီးဟံးန့ၢ်အီၤလၢပစုပူၤလီၤ.
\v 8 ဒီးမၤလိာ်ပှၤ ပာ်တၢ်ကမၣ်လၢအလိၤတဖၣ်, ဒ်သိးအကဟဲဆူနအိၣ် လီၤ. ဒီးနသံကွၢ်သံဒိးတၢ်သတးဒီး နကသ့ၣ်ညါတၢ် ကမၣ်လၢပပာ်လၢအလိၤခဲလၢာ်လီၤ.
\p
\v 9 ဒီးပှၤယူဒၤဖိအၢၣ်လီၤအီလီၤဒီးစံးဝဲဒၣ်, တၢ်န့ၣ်တ ဖၣ်မ့ၢ်ဒ်န့ၣ်လီၤ.
\p
\v 10 ဒီးပဒိၣ်ဖးဒိၣ်ကျၢၢ်ကျာ်တၢ်ဆူစီၤပီလူးအအိၣ် ဒ်သိး အကကတိၤတၢ်သတးဒီး, အဝဲဒၣ်ကတိၤဆၢဝဲ, မ့ၢ်ယ သ့ၣ်ညါလၢနစံၣ်ညီၣ်ပှၤတကလုာ်အံၤအါနံၣ်ဒီး, ယစံး ဆၢတၢ်လၢယဂီၢ်အိၣ်ဒီးယသးခုဒိၣ်တက့ၢ်လီၤ.
\v 11 အဂ့ၢ် ဒ်အံၤ, လၢယလဲၤထီၣ်ဘူၣ်တၢ်ဘါတၢ်လၢယရူၤၡလ့ၣ် အပူၤဒီး အါန့ၢ်တဆံခံနံၤတအိၣ်ဒံးဘၣ်န့ၣ်, နသ့ၣ်ညါ သ့လီၤ.
\v 12 ဒီးယတဲးလိာ်ဃိလိာ်ယသးဒီးပှၤတဂၤဂၤလၢ တၢ်လုၢ်ဟံၣ်ပူၤမ့ၢ်ဂ့ၤ, ဒီးယမၤတၢထီၣ်တၢလီၤပှၤဂီၢ်မုၢ် လၢဘူၣ်ဘျီၣ်ပူၤမ့ၢ်ဂ့ၤ, လၢဝ့ၢ်ပူၤမ့ၢ်ဂ့ၤ, အဝဲသ့ၣ်တထံၣ် န့ၢ်ဘၣ်ယၤဘၣ်.
\v 13 ဒီးတၢ်ကမၣ်လၢအပာ်လၢယလိၤခဲ ကနံၣ်အံၤ, ထုးပှၤအုၣ်အသးတန့ၢ်ဘၣ်.
\p
\v 14 ဘၣ်ဆၣ်ဒီး, ယအၢၣ်လီၤအီလီၤတၢ်အံၤ လၢနမဲာ် ညါ, ဒ်ကျဲလၢအဝဲသ့ၣ်ကိးလၢစုတလီၤဃုာ်ဘၣ်အသိး န့ၣ်, ယဘူၣ်ထီၣ်ဘါထီၣ်ပပၢ်သ့ၣ်အကစၢ်, ဒီးယနာ် တၢ်ခဲလၢာ်ဒ်တၢ်သိၣ်တၢ်သီ, ဒီးဝံအတၢ်ကွဲးအသးတ ဖၣ်အသိးန့ၣ်လီၤ.
\v 15 ဒီးယအိၣ်ဒီးတၢ်မုၢ်လၢ်ဘၣ်ဃးဒီး ယွၤလၢအဝဲသ့ၣ်အကစၢ်ဒၣ်ဝဲအၢၣ်လီၤအီလီၤ, လၢပှၤ သံအတီမ့ၢ်ဂ့ၤ, တတီဘၣ်မ့ၢ်ဂ့ၤ, ကဂဲၤဆၢထၢၣ်က့ၤ လီၤ.
\v 16 ဒီးလၢတၢ်အံၤ, ယဂဲၤလိာ်ယသးတထံၣ်ဃီဒ်သိး လၢယွၤမ့ၢ်ဂ့ၤ, ပှၤကညီမ့ၢ်ဂ့ၤ, ယသးလၢအသ့ၣ်ညါဒၣ် တၢ်သုတပာ်တၢ်ကမၣ်လၢယလိၤတဂ့ၤလီၤ.
\p
\v 17 ဒီးအါနံၣ်အါလါပူၤကွံာ်ဒီး, ယဟဲစိာ်တၢ်ဟ့ၣ်သးက ညီၤဆူ ပှၤတကလုာ်ဒၣ်ယဲအအိၣ်, ဒီးယမၤဘူၣ်တၢ် လီၤ.
\v 18 တၢ်မၤအသးအဖၢမုၢ်ဒီး, တအိၣ်ဘၣ်ဒီးပှၤဂီၢ်မုၢ် ဘၣ်, ဒီးတအိၣ်ဘၣ်ဒီးတၢ်တၢထီၣ်တၢလီၤဘၣ်, အဝဲ သ့ၣ်ထံၣ်န့ၢ်ယၤလၢယမၤကဆှီယသးလၢ တၢ်လုၢ်အ ဟံၣ်ပူၤန့ၣ်လီၤ. မ့မ့ၢ်ပှၤယူဒၤဖိတနီၤနီၤဟဲလၢအၤစံအ ပူၤ (မၤတၢထီၣ်တၢလီၤတၢ်)လီၤ.
\v 19 ပာ်တၢ်ကမၣ်လၢ ယလိၤအလီၢ်မ့ၢ်အိၣ်ဒီး, အဝဲသ့ၣ်ဂ့ၤအိၣ်ဖဲအံၤ, ဒ်သိး အကပာ်တၢ်ကမၣ်လၢယလိၤလီၤ.
\v 20 မ့တမ့ၢ်ဘၣ်ဒ်န့ၣ် ဒီး, ပှၤတဖၣ်အံၤ, လၢယအိၣ်လၢပှၤသးပှၢ်အတၢ်အိၣ် ဖှိၣ်အမဲာ်ညါဒီး, မ့ၢ်ထံၣ်တၢ်ကမၣ်လၢယလိၤတမံၤမံၤ ဒီး, မ်အကစၢ်ဒၣ်ဝဲကစံးဒၣ်ဝဲတက့ၢ်.
\v 21 တၢ်ကမၣ်မ့ၢ် အိၣ်ဒီး, ကမ့ၢ်ထဲအံၤတဘီ, လၢယအိၣ်ဆၢထၢၣ်လၢ အကျါဒီး, ယကိးပသူထီၣ်, လၢပှၤသံကဂဲၤဆၢထၢၣ် က့ၤအဂ့ၢ်န့ၣ်, ယဘၣ်တၢ်စံၣ်ညီၣ်လၢသုမဲာ်ညါ, လၢ မုၢ်တနံၤအံၤလီၤ.
\p
\v 22 ဒီးစီၤဖ့လံးသ့ၣ်ညါတၢ်ဘၣ်ဃးဒီးကျဲန့ၣ် လီၤတံၢ်လီၤ ဆဲးတက့ၢ်ဒီး, သုးနံၤသုးသီဒီးစံးဝဲဒၣ်, တုၤပှၤသုးဖိတ ကထိအခိၣ်စီၤလူၤစံဟဲတုၤဒီး, ယကသ့ၣ်ညါလီၤတံၢ် သုတၢ်လီၤ.
\v 23 ဒီးမၤလိာ်ပှၤသုးဖိတကယၤအခိၣ်တဂၤ, ဒ် သိးတၢ်ကပၢၤအီၤ, ဒီးဒ်သိးအကအိၣ်ထူၣ်ဖျဲး, ဒီးဒ်သိး အဘူးအတံၢ်မ့ၢ် ဟ့ၣ်လုၢ်အီၣ်လုၢ်အီအီၤမ့ၢ်ဂ့ၤ, မ့ၢ်ဟဲ အိၣ်သကိးအီၤမ့ၢ်ဂ့ၤဒီး, အသုတတြီတၢ်တဂ့ၤလီၤ.
\p
\v 24 ဒီးအနံၤအသီတနီၤနီၤပူၤကွံာ်ဒီး, စီၤဖ့လံးဟဲဒီးအမါ, ပှၤယူဒၤအမုၣ်, နီၢ်ဒြူၤစံးလ့ၤ, ဒီးကိးက့ၤစီၤပီလူး, ဒီးဒိ ကနၣ်အကလုၢ်လၢတၢ်စူၢ်က့ၤနာ်က့ၤ ခရံာ်အဂ့ၢ်အကျိၤ လီၤ.
\v 25 ဒီးတုၤအစံၣ်တဲၤတဲလီၤတၢ်လၢ တၢ်တီတၢ်လိၤ အဂ့ၢ်, ဒီးတၢ်ကီၤသူၣ်ကီၤသးအဂ့ၢ်, ဒီးတၢ်စံၣ်ညီၣ်ခဲ ကိာ်အဂ့ၢ်ဒီး, စီၤဖ့လံးကနိးကစုာ်ဒီးကတိၤဆၢဝဲ, ခဲက နံၣ်အံၤက့ၤက့ၤတက့ၢ်. ဒီးအကတီၢ်လၢအဂ့ၤအဘၣ်ခဲ ကိာ်, ယကကိးက့ၤနၤလီၤ.
\v 26 ဒီး (ဒ်သိးအကပျၢ်အီၤ ဒီး) မုၢ်လၢ်ဝဲလၢစီၤပီလူးကဟ့ၣ်စ့, ဒီးကိးက့ၤအီၤဒုးဒုး, ဒီးကတိၤတၢ်ဒီးအီၤလီၤ.
\p
\v 27 ဘၣ်ဆၣ်ဒီးခံနံၣ်ပှဲၤထီၣ်ဒီး, စီၤပီၤကံၤဖ့စတူးဟဲလၢ စီၤဖ့လံးအလီၢ်, ဒီးစီၤဖ့လံးတၢ်မိၣ်ဘၣ်ဘျုးဘၣ်ဖှိၣ်အ သးလၢပှၤယူဒၤဖိအမဲာ်ညါသတးဒီး, လဲၤသဒၣ်စီၤပီလူး လၢအဘၣ်စၢဃာ်အသးလီၤ.
\c 25
\cl ၂၅
\p
\v 1 မၤသးဒ်န့ၣ်ဒီးစီၤဖ့စတူးဟဲတုၤလၢကီၢ်ပူၤန့ၣ်, ဒီးသၢ သီပူၤကွံာ်ဒီး, လဲၤထီၣ်လၢကဲၤစါရံၤဆူယရူၤၡလ့ၣ်လီၤ.
\p
\v 2 ဒီးပှၤလုၢ်တၢ်အခိၣ်ဒီးပှၤယူဒၤဖိတဖၣ် ဆှိးစီၤပီလူး လၢအီၤဒီးဃ့ကညးအီၤ,
\v 3 ဒီးဃ့တၢ်ဘျုးထီဒါအီၤ, ဒ်သိး အကမၢအလဲၤဆူယရူၤၡလ့ၣ် ဖဲအဝဲသ့ၣ်ခိးခူသူၣ်ဒ်သိး အကမၤသံအီၤလၢကျဲလီၤ.
\v 4 မၤသးဒ်န့ၣ်ဒီးစီၤဖ့စတူးက တိၤဆၢဝဲ, တၢ်ဟံးဃာ်စီၤပီလူးလၢကဲၤစါရံၤ, ဒီးယ ကလဲၤယကစၢ်ဒၣ်ယဲချ့ချ့လီၤ.
\v 5 မၤသးဒ်န့ၣ်ဒီး, မ်ပှၤ လၢအသ့လၢသုကျါတဖၣ်ကပိာ်ယခံ, ဒီးပှၤကညီတဂၤ န့ၣ်အတၢ်ကမၣ်မ့ၢ်အိၣ်ဒီး, ပာ်တၢ်ကမၣ်လၢအလိၤတ က့ၢ်, စံးဝဲဒၣ်.
\p
\v 6 ဒီးအိၣ်လၢအကျါဃိးသီဆံဆဲၣ်သီဃၣ်ဃၣ်ဒီး က့ၤ လီၤဝဲဆူကဲၤစါရံၤ, ဒီးမုၢ်ဆ့ၣ်ထီၣ်တနံၤန့ၣ်ဆ့ၣ်နီၤဝဲလၢ စံၣ်ညီၣ်ကွီၢ်လီၢ်ပစိာ်ဖီခိၣ်, ဒီးမၤလိာ်လၢတၢ်ကဆှၢ ထီၣ်စီၤပီလူးလီၤ.
\v 7 ဒီးဟဲတုၤဝဲဒီး, ပှၤယူဒၤဖိလၢအဟဲ လီၤလၢယရူၤၡလ့ၣ်တဖၣ်အိၣ်ဆၢထၢၣ်ဝးတရံးအီၤ, ဒီး တၢ်ကမၣ်လၢအထုးပှၤအုၣ်အသးတန့ၢ်ဘၣ်န့ၣ်, ပာ်ဝဲ လၢစီၤပီလူးအလိၤအါမးဃၢမးလီၤ.
\v 8 ဒီးစီၤပီလူးကတိၤ ပူၤဖျဲးတၢ်လၢအဂီၢ်ဒၣ်ဝဲ, ပှၤယူဒၤဖိအတၢ်သိၣ်တၢ်သီ မ့ၢ်ဂ့ၤ, တၢ်လုၢ်အဟံၣ်မ့ၢ်ဂ့ၤ, စီၤပၤကဲစၢ်မ့ၢ်ဂ့ၤ, ယတမၤ ကမၣ်ဘၣ်နီတမံၤဘၣ်.
\p
\v 9 မ့ၢ်နာ်သက့ဒ်န့ၣ်ဒီး, စီၤဖ့စတူးတၢ်မိၣ်ဘၣ်ဘျုးဘၣ် ဖှိၣ်အသးလၢပှၤယူဒၤဖိအမဲာ်ညါဒီး ကတိၤဆၢစီၤပီလူး ဒီးစံးဝဲဒၣ်, မ့ၢ်နကလဲၤထီၣ်ဆူယရူၤၡလ့ၣ် ဒီးဘၣ်စံၣ် ညီၣ်လၢတၢ်တဖၣ်အံၤအဂ့ၢ်အကျိၤ လၢယမဲာ်ညါန့ၣ် ဧါ.
\v 10 ဒီးစီၤပီလူးစံးဝဲဒၣ်, ယဆၢထၢၣ်လၢစီၤပၤကဲစၢ် အလီၢ်ပစိာ်ကွီၢ်အမဲာ်ညါဖဲယဂ့ၤဒိးတၢ်စံၣ်ညီၣ်လီၤ. ဒ်န သ့ၣ်ညါသပှၢ်တၢၢ်အသိးန့ၣ်, ယတမၤကမၣ်ဘၣ်ပှၤယူ ဒၤဖိနီတမံၤဘၣ်.
\v 11 မၤသးဒ်န့ၣ်ဒီး ယမ့ၢ်မၤတၢ်တတီ ဘၣ်, ဒီးယဂ့ၤသံတၢ်ကမၣ်မ့ၢ်အိၣ်လၢယလိၤဒီး, ဒ်သိး ယသုတသံတဂ့ၤဒီး, ယတဃ့ဘၣ်. မ့မ့ၢ်တၢ်ကမၣ်လၢ အဝဲသ့ၣ်ပာ်လၢယလိၤမ့ၢ်တအိၣ်ဘၣ်ဒီး, ပှၤဟ့ၣ်လီၤ ယၤလၢအစုပူၤတသ့ဘၣ်နီတဂၤဘၣ်. ယကိးထီၣ်ကဲ စၢ်လီၤ.
\p
\v 12 တုၤနုၤတစု စီၤဖ့စတူးကတိၤလိာ်အသးဒီး ပှၤကူၣ် လိာ်အသးတဖၣ်ဝံၤဒီး, ကတိၤဆၢဝဲ, နကိးထီၣ်ကဲစၢ်, နကလဲၤဆူကဲစၢ်အအိၣ်န့ၣ်လီၤ.
\p
\v 13 ဒီးအနံၤအသီတနီၤနီၤပူၤကွံာ်ဒီး, စီၤပၤအကြံးပၤ, ဒီး နီၢ်ဘ့ၢ်နံက့ၤ ဟဲအိၣ်သကိးစီၤဖ့စတူးလၢကဲၤစါရံၤ အ ပူၤန့ၣ်လီၤ.
\v 14 ဒီးအိၣ်ဝဲဖဲန့ၣ်တဘျုးနံၤတဘျုးသီဒီး, စီၤဖ့ စတူးစံးဘၣ်တဲဘၣ်စီၤပၤလၢ စီၤပီလူးအဂ့ၢ်ဒီးစံးဝဲဒၣ်, ပှၤဘၣ်တၢ်စၢဃာ်အီၤ, လၢစီၤဖ့လံး ပာ်လီၤတဲာ်န့ၣ်, အိၣ်ဝဲတဂၤလီၤ.
\v 15 လၢယအိၣ်လၢယရူၤၡလ့ၣ်အပူၤဒီး, ပှၤလုၢ်တၢ်အခိၣ်ဒီးပှၤယူဒၤဖိအသူၣ်က့သးပှၢ်တဖၣ် စံး ဘၣ်ယၤလၢအဂ့ၢ်အကျိၤ, ဒီးဃ့ကညးလၢယကစံၣ်ညီၣ် ဃၣ်အီၤလီၤ.
\v 16 ဒီးယစံးဆၢအီၤ, ပှၤလၢတၢ်ပာ်တၢ်က မၣ်လၢအလိၤတချုးကွၢ်ဆၢညါလိာ်အသးဒီး ပှၤပာ်တၢ် ကမၣ်လၢအလိၤတဖၣ်, ဒီးတၢ်ဒုးကတိၤပူၤဖျဲးအတၢ်က မၣ်တချုးအိၣ်ဒံးဘၣ်ဒီး, ပှၤရိမ့ၤဖိဟ့ၣ်လီၤကွံာ်ပှၤကညီ တဂၤဂၤန့ၣ်, အလုၢ်အလၢ်တအိၣ်ဘၣ်.
\v 17 မၤသးဒ်န့ၣ်ဒီးအဝဲသ့ၣ်ဟဲဖဲအံၤ, ဒီးယတသုးနံၤသုးသီဘၣ်ဒီး, လၢမုၢ်ဆ့ၣ်ထီၣ်တနံၤန့ၣ်ယဆ့ၣ်နီၤလၢလီၢ်ပစိာ်ကွီၢ်အဖီခိၣ်, ဒီးယမၢပှၤဆှၢထီၣ်ပှၤတဂၤန့ၣ်လီၤ.―
\p
\v 18 ဒီးပှၤပာ်တၢ်ကမၣ်လၢအလိၤတဖၣ်ဆၢထၢၣ်ဝဲ, ဒီးတ ပာ်ဘၣ်အတၢ်ကမၣ်ဒ်ယဆိကမိၣ်ပာ်အသိး, နီတမံၤ ဘၣ်.
\v 19 မ့ၢ်တၢ်သံကွၢ်လၢအလုၢ်အလၢ်ဒၣ်ဝဲအဂ့ၢ်, ဒီး မတၤတဂၤယ့ၣ်ရှူးလၢအသံတ့ၢ်ဝဲ, လၢစီၤပီလူးစံးဝဲလၢ အမူဒံး, အဂ့ၢ်လီၤ.
\v 20 ဒီးမ့ၢ်ယသးဒ့ဒီလၢတၢ်န့ၣ်အဂ့ၢ်ဒီး, ယစံးဘၣ်အီၤ, မ့ၢ်နကလဲၤဆူယရူၤၡလ့ၣ်ဒီး ဘၣ်တၢ် စံၣ်ညီၣ်ဖဲန့ၣ်လၢတၢ်အံၤအဂ့ၢ်ဧါ.
\v 21 ဒီးစီၤပီလူး ဃ့လၢ တၢ်ကပာ်အီၤလၢ စီၤအီကူးစတူးအတၢ်စံၣ်ညီၣ်ဒီး, ယ မၤလိာ်လၢတၢ်ကပာ်အီၤတုၤယမၢအလဲၤဆူ ကဲစၢ်အ အိၣ်န့ၣ်လီၤ.
\p
\v 22 ဒီးစီၤအကြံးပၤစံးဘၣ်စီၤဖ့စတူး, ယဲဒၣ်အံၤ, တၢ်မိၣ် နၢ်ဟူစ့ၢ်ကီးယသးလၢပှၤတဂၤန့ၣ်လီၤ. ဒီးစံးဝဲဒၣ်, ခဲ ဂီၤတနံၤနကနၢ်ဟူဘၣ်အီၤလီၤ.
\p
\v 23 မၤသးဒ်န့ၣ်ဒီးမုၢ်ဆ့ၣ်ထီၣ်တနံၤ, စီၤအကြံးပၤဟဲဝဲဒီး နီၢ်ဘ့ၢ်နံက့ၤဒီးဟဲနုာ်ဆူနၢ်ဟူတၢ်အလီၢ်, အိၣ်ဒီးတၢ် ဆှုၣ်ဆှုၣ်ဘှဲၣ်ဘှဲၣ်လၢအအါ, ဒီးပှၤသုးဖိတကထိအခိၣ် တဖၣ်, ဒီးပှၤဝ့ၢ်ဖိအခိၣ်တဖၣ်, ဒီးစီၤဖ့စတူးမၤလိာ်တၢ် ဒီး, ပှၤဟဲစိာ်စီၤပီလူးလီၤ.
\v 24 ဒီးစီၤဖ့စတူးစံးဝဲဒၣ်, စီၤ ပၤအကြံးပၤ, ဒီးပှၤအိၣ်ဖှိၣ်ရိဖှိၣ်ဖဲအံၤခဲလၢာ်သ့ၣ်ဧၢ, သု ထံၣ်ပှၤတဂၤအံၤလၢပှၤယူဒၤဖိဂီၢ်မုၢ် လၢယရူၤၡလ့ၣ်ဒီး ဖဲအံၤခဲလၢာ်, ဃ့ကညးယၤလၢအဂ့ၢ်, ဒီးကိးပသူထီၣ် လၢအတဂ့ၤမူလၢၤဘၣ်လီၤ.
\v 25 ဒီးဂ့ၤဘၣ်သံတၢ်ကမၣ်ယ တထံၣ်ဘၣ်လၢအလိၤဘၣ်, ဒီးမ့ၢ်အကစၢ်ဒၣ်ဝဲကိးထီၣ် လၢစီၤပၤအီကူးစတူးဒီး, ယပာ်ယသးလၢယကမၢအ လဲၤလီၤ.
\v 26 အဂ့ၢ်အကျိၤလၢယကကွဲးဟ့ၣ်ယုၢ်ယကစၢ် လီၤတံၢ်လီၤဆဲးတအိၣ်ဘၣ်သတးဒီး, ဒ်သိးတုၤအဘၣ် သံကွၢ်သံဒိးတၢ်ဒီး, ယကအိၣ်ဒီးတၢ်လၢယကွဲးသ့တ မံၤမံၤဒီး, ယဆှၢအီၤဆူသုအိၣ်, ဒီးလီၤဆီဒၣ်တၢ်ဆူန အိၣ်, စီၤပၤအကြံးပၤဧၢ.
\v 27 အဂ့ၢ်ဒ်အံၤ, ယဆိကမိၣ်လၢ ယမ့ၢ်တဒုးနဲၣ်ဘၣ်အတၢ်ကမၣ်ဘၣ်ဒီး, ယမၢပှၤလဲၤ ဘၣ်စၢဃာ်အသးန့ၣ်တဘၣ်တပှိၤဘၣ်လီၤ.
\c 26
\cl ၂၆
\p
\v 1 ဒီးစီၤအကြံးပၤစံးဘၣ်စီၤပီလူး, တၢ်ဒုးကတိၤနၤလၢ နဂီၢ်ဒၣ်နဲလီၤ. တုၤနုၤတစုစီၤပီလူးယူာ်ဃီၤအစု, ဒီးက တိၤပူၤကတိၤဖျဲးဝဲလီၤ.
\p
\v 2 စီၤပၤအကြံးပၤဧၢ, တၢ်ကမၣ်လၢပှၤယူဒၤဖိပာ်လၢယ လိၤန့ၣ်, ယကတိၤပူၤဖျဲးတၢ်လၢနမဲာ်ညါလၢမုၢ်မဆါတ နံၤအံၤဒီး, ယပာ်ယသးလၢယဘၣ်အမုာ်လီၤ.
\v 3 အဂ့ၢ် ဒ်အံၤ, တၢ်အလုၢ်အလၢ်, ဒီးတၢ်သံကွၢ်လၢပှၤယူဒၤဖိ အကျါန့ၣ်, နသ့ၣ်ညါခဲလၢာ်လီၤတံၢ်လီၤဆဲးလီၤ. မ်ဒ် န့ၣ်ဒီးဝံသးစူၤဒီးကနၣ်စာ်ယကလုၢ်တက့ၢ်.
\p
\v 4 မၤသးဒ်န့ၣ်ဒီး, ယအိၣ်ယဆိးယဖံးယမၤ အဂ့ၢ်အ ကျိၤလၢယရူၤၡလ့ၣ်အပူၤ, လၢပှၤကလုာ်ဒၣ်ယၤအကျါ, လၢယဖိၣ်သၣ်ခွါထီၣ်လံၤလံၤန့ၣ်, ပှၤယူဒၤဖိသ့ၣ်ညါဝဲ ခဲလၢာ်လီၤ.
\v 5 အဝဲသ့ၣ်တဖၣ်မ့ၢ်မိၣ်အုၣ်အသးဒီး, သ့ၣ် ညါဝဲလၢ, ဒ်ပဘါတၢ်အလုၢ်အလၢ်အပှၤလီၤတံၢ်ကတၢၢ် တကရၢအသိးန့ၣ်ယမ့ၢ်ပှၤဖၤရံၤၡဲလီၤ.
\v 6 ဒီးခဲကနံၣ်အံၤ လၢတၢ်မုၢ်လၢ်ယွၤအတၢ်စံးပာ် လၢပပၢ်သ့ၣ်အဃိဒီး, ယဆၢထၢၣ်ဘၣ်တၢ်စံၣ်ညီၣ်လီၤ.
\v 7 လၢတၢ်စံးပာ်န့ၣ်အ ဃိ, ပပှၤတဆံခံဒူၣ် မၤယွၤအတၢ်ကိးမုၢ်နံၤမုၢ်နၤဒဲးသ ပှၢ်တၢၢ်ဒီး, မုၢ်လၢ်လၢအကန့ၢ်ဘၣ်ဝဲလီၤ. စီၤပၤအကြံး ပၤဧၢ, ပှၤယူဒၤဖိပာ်တၢ်ကမၣ်လၢယလိၤ မ့ၢ်လၢတၢ် မုၢ်လၢ်အံၤအဃိလီၤ.
\p
\v 8 ယွၤဒုးဂဲၤဆၢထၢၣ်က့ၤပှၤသံန့ၣ် သုဆိကမိၣ်လၢပှၤ နာ်တသ့ဘၣ်, မ့ၢ်အဘၣ်မနုၤလဲၣ်.
\v 9 မ့ၢ်လံ, ယဆိကမိၣ်တ့ၢ်လၢ ယကစၢ်ဒၣ်ယဲ, လၢယကြၢးမၤတၢ်ထီဒါပှၤနစၤရ့းဖိယ့ၣ်ရှူးအမံၤ, အါမံၤလီၤ.―
\p
\v 10 ဒီးတၢ်န့ၣ်တဖၣ်ယမၤလၢယရူၤၡလ့ၣ်အပူၤ, ဒီးယဒိးန့ၢ် ပှၤလုၢ်တၢ်အခိၣ်အကလုၢ်, ဒီးယကးတံာ်ဃာ်ပှၤစီဆှံ အါဂၤလၢဃိာ်ပူၤ ဒီးတုၤအဘၣ်တၢ်မၤသံအီၤဒီး, ယ အၢၣ်လီၤအီလီၤယဲလီၤ.
\v 11 ဒီးယဒုးဘၣ်အီၤလၢတၢ်နး တၢ်ကျံၤအါဘျီလၢဘူၣ်ဘျီၣ်ခဲလၢာ်အပူၤ, ဒီးယမၤဆူၣ် မၤစိးအီၤဒ်သိးအကဒုၣ်ဒွဲၣ်ယွၤလီၤ. ဒီးယသးဒိၣ်ထီၣ် အီၤ ဒ်ပှၤပျုၢ်တဂၤအသိးသတးဒီး, ယမၤအၢမၤနးအီၤ ပၢၢ်လၢတခီခူတခီဝ့ၢ်လီၤ.
\p
\v 12 လၢယမၤဒ်န့ၣ်ဒီး, ယလဲၤဒီးပှၤလုၢ်တၢ်အခိၣ်အက လုၢ်ဆူဝ့ၢ်ဒၤမ့ၤစ့းအဖၢမုၢ်ဒီး,
\v 13 လၢမုၢ်ထူၣ်လၢကျဲန့ၣ်, စီၤပၤဧၢ, ယထံၣ်တၢ်ကပီၤလၢမူခိၣ်ဆှုၣ်န့ၢ်မုၢ်အကပီၤ, ဒီးကပီၤထီၣ်ဝးတရံးယၤဒီးပှၤပိာ်ယခံတဖၣ်လီၤ.
\v 14 ဒီးပ လီၤဃံၤလၢဟီၣ်ခိၣ်အဖီခိၣ်ခဲလၢာ်, ဒီးယနၢ်ဟူတၢ်အ ကလုၢ်ကတိၤတၢ်ဒီးယၤ လၢဧ့ၤဘြံၤအကျိာ်ဒီးစံးဝဲဒၣ်, စီၤစီလူးဧၢ, စီၤစီလူးဧၢ, နမၤအၢယၤဘၣ်မနုၤလဲၣ်. န ထူဘၣ်နီၣ်ခိၣ်စူကီမးလီၤ.
\v 15 ဒီးယစံးယဲ, ကစၢ်ဧၢ, နမ့ၢ် မတၤတဂၤလဲၣ်. ဒီးစံးဝဲဒၣ်, ယမ့ၢ်ပှၤလၢနမၤအၢအီၤ ယ့ၣ်ရှူးလီၤ.
\v 16 မ့မ့ၢ်ဂဲၤဆၢထၢၣ်အိၣ်ထူၣ်ကလာ်လၢနခီၣ် တက့ၢ်. အဂ့ၢ်ဒ်အံၤ, ယလီၣ်ဖျါထီၣ်ယသးလၢနၤလၢ တၢ်အံၤအဃိ, ဒ်သိးယကပာ်ထီၣ်နၤလၢပှၤမၤတၢ်, ဒီး ပှၤအုၣ်အသးလၢတၢ်လၢနထံၣ်ဒီး တၢ်လၢယကမၤဖျါ ထီၣ်လၢနၤ, အဂီၢ်လီၤ.
\v 17 ဒီးယကမၤပူၤမၤဖျဲးနၤလၢပှၤဂီၢ် မုၢ်ဂီၢ်ပၤဒီးပှၤကလုာ်တဖၣ်အစုပူၤ, လၢယမၢနလဲၤဆူ အအိၣ်,
\v 18 ဒ်သိးနကဒုးထံၣ်ထီၣ်အမဲာ်, ဒ်သိးအဝဲသ့ၣ် ကဃၣ်ဃီၤက့ၤအသး လၢတၢ်ခံးဆူတၢ်ကပီၤ, ဒီးလၢ မုၣ်ကီၤလံၢ်အစိအကမီၤဆူယွၤအပူၤ, ဒ်သိးအကဒိးန့ၢ် တၢ်ပျၢ်တၢ်ဒဲးဘး, ဒီးကန့ၢ်ဘၣ်သါတၢ်လၢပှၤစီဆှံတ ဖၣ်အကျါ, လၢတၢ်စူၢ်တၢ်နာ်ယၤအဃိလီၤ.
\p
\v 19 မၤသးဒ်န့ၣ်ဒီး, စီၤပၤအကြံးပၤဧၢ, တၢ်ထံၣ်လၢညါခီ လၢမူခိၣ်န့ၣ်, တမ့ၢ်ဘၣ်ယတဒိကနၣ်ဘၣ်.
\v 20 မ့မ့ၢ်ယ စံၣ်တဲၤတဲလီၤဆိလၢပှၤအိၣ်လၢဒၤမ့ၤစ့းအပူၤ, ဒီးယရူၤ ၡလ့ၣ်, ဒီးကီၢ်ယူဒၤဒီကီၢ်ညါ, ဒီးပှၤကလုာ်တဖၣ်, ဒ် သိးအကပီၢ်ယၢ်လီၤက့ၤအသး, ဒီးဃၣ်ဃီၣ်က့ၤအသး ဆူယွၤအအိၣ်, ဒီးမၤတၢ်ကြၢးဒီးတၢ်ပီၢ်ယၢ်လီၤက့ၤအ သးလီၤ.
\p
\v 21 လၢတၢ်တဖၣ်န့ၣ်အဃိဒီး, ပှၤယူဒၤဖိဟံးန့ၢ်ယၤလၢ တၢ်လုၢ်အဟံၣ်ပူၤဒီးဃုမၤသံယၤလီၤ.
\v 22 မၤသးဒ်န့ၣ်ဒီး ယွၤမၤစၢၤယၤသတးဒီး, ယအိၣ်ဒံးတုၤမုၢ်မဆါတနံၤ အံၤ, ဒီးယအုၣ်ယသးလၢပှၤဒီးဒိၣ်ဒီးဆံးအမဲာ်ညါ, ဒီး ယစံၣ်တဲၤတဲလီၤထဲတၢ်လၢဝံတဖၣ်ဒီး စီၤမိၤရှ့စံးပာ်လၢ အကအိၣ်ထီၣ်န့ၣ်လီၤ.
\v 23 အဝဲသ့ၣ်စံးဝဲလၢခရံာ်ကဘၣ် ဒိးတၢ်, ဒီးကကဲထီၣ်ပှၤဂဲၤဆၢထၢၣ်ဆိလၢတၢ်သံတ ဂၤ, ဒီးကဒုးနဲၣ်တၢ်ကပီၤလၢပှၤဂီၢ်မုၢ်, ဒီးပှၤကလုာ်တ ဖၣ်လီၤ.
\p
\v 24 ဒီးစီၤပီလူးကတိၤပူၤဖျဲးတၢ်ဒ်န့ၣ်အဖၢမုၢ်ဒီး, စီၤဖ့စ တူးစံးဝဲဒၣ်လၢအကလုၢ်ဖးဒိၣ်, စီၤပီလူးဧၢ, နပျုၢ်လီၤ. တၢ်မၤလိတၢ်အါအါကလဲာ်ဒုးပျုၢ်နၤလီၤ.
\p
\v 25 ဒီးစံးဝဲဒၣ်, တၢ်ဒိၣ်စီၤဖ့စတူးဧၢ, တမ့ၢ်ဘၣ်ယပျုၢ် ဘၣ်. မ့ၢ်ယကတိၤတၢ်မ့ၢ်တၢ်တီ, ဒီးတၢ်သူၣ်ဆးသး ဆးအတၢ်ကတိၤလီၤ.
\v 26 အဂ့ၢ်ဒ်အံၤ, တၢ်န့ၣ်တဖၣ်, စီၤ ပၤသ့ၣ်ညါလီၤတံၢ်လီၤဆဲး, ဒီးယကတိၤတၢ်လၢအီၤလၢ ယသးခူတလ့ၢ်လီၤ. အဂ့ၢ်ဒ်အံၤ, ယဆိကမိၣ်လၢတၢ် န့ၣ်တဖၣ်တအိၣ်ခူသူၣ်ဘၣ်လၢအမဲာ်ညါ နီတမံၤဘၣ်. အဂ့ၢ်ဒ်အံၤ, တၢ်အံၤတမၤဘၣ်အသးလၢတၢ်သနၢၣ်အ ပူၤဘၣ်.
\v 27 စီၤပၤအကြံးပၤဧၢ, ဝံတဖၣ်အကလုၢ်အက ထါန့ၣ်, မ့ၢ်နနာ်စ့ၢ်ကီးဧါ. ယသ့ၣ်ညါလၢနနာ်လီၤ.
\p
\v 28 ဒီးစီၤအကြံးပၤစံးဘၣ်စီၤပီလူး, နသဆၣ်ထီၣ်ယခံ ဒီး, နသါကဒုးကယဲၤလၢပှၤခရံာ်ဖိညီကဒၣ်လီၤ.
\v 29 ဒီး စီၤပီလူးစံးဝဲဒၣ်, ယဘါထုကဖၣ်ယွၤဒ်သိးလၢတၢ်အ ညီမ့ၢ်ဂ့ၤ, လၢတၢ်အကီမ့ၢ်ဂ့ၤ, ထဲနၤတဂၤဧိၤတမ့ၢ်ဘၣ်, မ့ၢ်ဒ်သိးကယဲၢ်ပှၤလၢအနၢ်ဟူယကလုၢ်လၢ မုၢ်မဆါတ နံၤအံၤခဲလၢာ်, ကကဲထီၣ်ဒ်ယၤအံၤအသိး, တဒ်သိးဘၣ်, ထဲထးသွဲအံၤဧိၤလီၤ.
\p
\v 30 ဒီးစီၤပၤဂဲၤဆၢထၢၣ်, ဒီးပဒိၣ်ဖးဒိၣ်, ဒီးနီၢ်ဘ့ၢ်နံက့ၤ, ဒီးပှၤဆ့ၣ်နီၤဒီးအီၤတဖၣ်,
\v 31 ဒီးလဲၤဆူတၢ်တဒၢ, ဒီးက တိၤလိာ်အသး ဒီးစံးဝဲဒၣ်, တၢ်ကမၣ်ဂ့ၤဘၣ်သံမ့ၢ်ဂ့ၤ, ဂ့ၤဘၣ်စၢဃာ်မ့ၢ်ဂ့ၤ, ပှၤတဂၤအံၤတမၤဘၣ်ဝဲဘၣ်.
\v 32 ဒီး စီၤအကြံးပၤစံးဘၣ်စီၤဖ့စတူး, ပှၤတဂၤအံၤမ့ၢ်တကိး ထီၣ်ကဲစၢ်ဘၣ်ဒီး, တၢ်မၤထူၣ်ဖျဲးအီၤသ့လီၤ.
\c 27
\cl ၂၇
\p
\v 1 ဒီးတုၤတၢ်စံၣ်ညီၣ်လၢပဘၣ်ဒိးကဘီဆူ အံၤတလံ ဒီး, တၢ်ဟ့ၣ်လီၤစီၤပီလူး, ဒီးပှၤဘၣ်စၢဃာ်အဂၤတနီၤ နီၤ, ဆူပှၤသုးဖိတကယၤအခိၣ်, အမံၤစီၤယူၤလံ, လၢအ ဘၣ်ဃးဒီးအီကူးစတူးအသုးဖိတဖု, အစုပူၤလီၤ.
\v 2 ဒီး ပှၤသ့းစၤလနံဖိ, လၢအဘၣ်ဃးဒီးမၤက့းဒနံ, စီၤအရံစ တၢ်ဃူးအိၣ်ဒီးပှၤ, ဒီးပဒိးထီၣ်ပှၤအဒြၤမူးတ့ၣ်ဖိအကဘီ, လၢအကလဲၤလၢ အၤစံအသရ့ၤအလီၢ်တဖၣ်န့ၣ်, ဒီးပ ဟးထီၣ်လီၤ.
\v 3 ဒီးမုၢ်ဆ့ၣ်ထီၣ်တနံၤပထိးထီၣ်လၢစံဒိၣ်, ဒီးစီၤယူၤလံမၤစီၤပီလူးလၢတၢ်အဘျုး, ဒီးဒုးလဲၤအီၤဆူ တံၤသကိးတဖၣ်အအိၣ်, ဒ်သိးအကဒိးန့ၢ်အဝဲသ့ၣ်အ တၢ်အံးတၢ်ကွၢ်န့ၣ်လီၤ.
\v 4 ဒီးပဟးထီၣ်ဖဲန့ၣ်, ဒီးကလံၤ တလိၤဘၣ်ဒီး, ပလဲၤလၢကူပြူးအတၢ်တဒၢလီၤ.
\v 5 ဒီးပ လဲၤခီဂာ်ပီၣ်လဲၣ် လၢအဘၣ်ဃးဒီးကံၤလံၤကံ, ဒီးပၣ် ဖူၤလံ, ဒီးပလဲၤပၢၢ်လၢမူရၤလၢအဘၣ်ဃးဒီးလူၤကံန့ၣ် လီၤ.
\v 6 ဒီးဖဲန့ၣ်ပှၤသုးဖိတကယၤအခိၣ်ထံၣ်န့ၢ်ပှၤအလ့း စၣ်ဒြူးဖိအကဘီ, လၢအကလဲၤဆူအံၤတလံတဘ့ၣ်, ဒီး ဒၢနုာ်ပှၤလၢအပူၤလီၤ.
\v 7 ဒီးပလဲၤကဘဲးကဘဲးအါနံၤအါ သီ, ဒီးတုၤကီကီခဲခဲလၢတၢ်အိၣ်သဃီၤဒီးကနံဒူး, ဒီး ကလံၤတြီပှၤဒီး, ပလဲၤလၢကြ့တ့ၤအတၢ်တဒၢ, အိၣ်သ ဃီၤဒီးစၤလမိၣ်လီၤ.
\v 8 ဒီးပလဲၤပူၤကွံာ်ဖဲန့ၣ်ကီကီဒီး, ပ လဲၤပၢၢ်လၢအလီၢ်ကိးဝဲအမံၤလၢတၢ်သန့ဂ့ၤ, အိၣ်ဘူးဝဲ ဒီးဝ့ၢ်လၤစဲလီၤ.
\p
\v 9 ဒီးအိၣ်ယံာ်ယံာ်ဒီး, ဒုၣ်တၢ်အီၣ်တၢ်အီအကတီၢ်ပူၤ ကွံာ်, ဒီးလဲၤတၢ်လၢပီၣ်လဲၣ်ကီကီခဲခဲသတးဒီး, စီၤပီ လူးသိၣ်က့ၤသီက့ၤတၢ်,
\v 10 ဒီးစံးဘၣ်အီၤ, ပှၤကညီသ့ၣ် ဧၢ, ယသ့ၣ်ညါလၢပလဲၤတၢ်လၢပီၣ်လဲၣ်အံၤ, ကအိၣ် ဒီးတၢ်ဟးဂူာ်ဟးဂီၤ, ဒီးတၢ်ဟါမူၤဟါမၢ်အါအါကလဲာ်, ထဲကဘီ, ဒီးတၢ်ဖိတၢ်လံၤဧိၤတမ့ၢ်ဘၣ်, မ့ၢ်လၢပသးတ ဖၣ်စ့ၢ်ကီးလီၤ.
\v 11 ဘၣ်ဆၣ်ဒီးပှၤသုးဖိတကယၤအခိၣ်, နာ် ကဘီခိၣ် ဒီးကဘီကစၢ်အါန့ၢ်တၢ်လၢစီၤပီလူးကတိၤဝဲ တက့ၢ်လီၤ.
\v 12 ဒီးကဘီသန့တမုာ်ဘၣ်လၢအကအိၣ်လၢ တၢ်ဂိၢ်အကတီၢ်န့ၣ်ဘၣ်ဒီး, ပှၤကူၣ်ထီၣ်ဖးလီၤဝဲအါတ က့ၢ်, လၢအကဟးထီၣ်ကွံာ်ဖဲန့ၣ်စ့ၢ်ကီး, ဒီးမ့ၢ်သ့ဒီးက လဲၤတုၤလၢဖံၤနံက့ၤ, ဒ်သိးအကအိၣ်ဖဲန့ၣ်လၢတၢ်ဂိၢ်အ ကတီၢ်လီၤ. မ့ၢ်ကဘီသန့ဘၣ်ဃးဒီးကြ့တ့ၤ, ဒီးကွၢ်ဃီၤ လၢမုၢ်နုာ်ကလံၤစိး, ဒီးမုၢ်နုာ်ကလံၤထံးတခီလီၤ.
\v 13 ဒီးတုၤကလံၤဟဲထီၣ်လၢကလံၤထံးသြီသြီဒီး, ဆိကမိၣ်ဝဲလၢအလဲၤတၢ်ဒ်အကူၣ်ပာ်ဝဲအသိးကသ့သတးဒီး, ထုးထီၣ်နီၣ်သက့ၤ, ဒီးလဲၤဘူးဝဲဒီးကြ့တ့ၤအသရ့ၤလီၤ.―
\p
\v 14 ဘၣ်ဆၣ်ဒီးတယံာ်တမီၢ်ဘၣ်ဒီး, ကလံၤမုၢ်သဝံး, ကိးဝဲ လၢအူၤရကျူဒိၣ်, ဟဲထီၣ်ဘၣ်အီၤလီၤ.
\v 15 ဒီးတုၤကဘီ ဘၣ်ဝဲဒီး, စါကလံၤတသ့ဘၣ်ဒီးပပျဲတၢ်, ဒီးလဲၤထွဲအခံ လီၤ.
\v 16 ဒီးပလဲၤလၢကီးဖိတဖျၢၣ်, ကိးဝဲလၢကျီဒ့ၤ, အက လံၤတဒၢတခီအဖၢမုၢ်ဒီး, ပဟံးန့ၢ်ချံဖိကီမး, ဒီးတုၤပ ထုးထီၣ်န့ၢ်အီၤဝံၤဒီး,
\v 17 မၤဝဲလၢတၢ်မၤစၢၤတဖၣ်သတး ဒီး, ဘံတရံးဃာ်ကဘီလၢလာ်ခီလီၤ. ဒီးဘၣ်ယိၣ်ဝဲလၢ အကတုာ်ထီၣ်ဘၣ်ဖုး လၢမဲးခိၣ်ဒီး, ထုးလီၤကွံာ်ယၢ် လၣ်, ဒီးဒ်န့ၣ်အသိးဘၣ်တၢ်စိာ်အီၤလၢကလံၤလီၤ.
\p
\v 18 ဒီးကဘီကျံာ်ကျုာ် နးနးကလဲာ်ဒီး, မုၢ်ဆ့ၣ်ထီၣ်တ နံၤ, ပှၤတ့ၢ်လီၤကွံာ်တၢ်ဖိတၢ်လံၤလီၤ.
\v 19 ဒီးပှဲၤထီၣ်သၢနံၤ တနံၤန့ၣ်, ပကွံာ်တ့ၢ်ကွံာ်ကဘီအပိးအလီလၢပစုဒၣ်ပ ဝဲလီၤ.
\v 20 ဒီးအါနံၤအါသီအတီၢ်ပူၤန့ၣ်, မုၢ်မ့ၢ်ဂ့ၤ, ဆၣ်ဧိၤ ဖီဧိၤမ့ၢ်ဂ့ၤ, တအိၣ်ဖျါထီၣ်ဘၣ်, ဒီးကလံၤမုၢ်တဆံးတ စှၤဘၣ်န့ၣ်ဘၣ်ပှၤဒီး, ပကတုၤလၢတၢ်အုၣ်က့ၤခီၣ်က့ၤ န့ၣ်, တၢ်မုၢ်လၢ်တအိၣ်လၢၤဘၣ်လ့ၤတက့ၤဘၣ်လီၤ.―
\p
\v 21 ဒီးပှၤတအီၣ်တအီဘၣ်တၢ်ယံာ်ယံာ်ဒီး, စီၤပီလူးဂဲၤဆၢ ထၢၣ်လၢပှၤတဖၣ်န့ၣ်အကျါဒီးစံးဝဲဒၣ်, ပှၤကညီသ့ၣ် ဧၢ, သုဂ့ၤဒိကနၣ်တ့ၢ်ယကလုၢ်, ဒီးတဟးထီၣ်ဘၣ်လၢ ကြ့တ့ၤဘၣ်, ဒီးသုတဘၣ်ဘၣ်တၢ်ဟးဂီၤဒီးတၢ်ဟါမၢ် အံၤဘၣ်လီၤ.
\v 22 ဒီးခဲကနံၣ်အံၤယသဆၣ်ထီၣ်သုခံဒ်သိး သုကပာ်သုသးမုာ်မုာ်လီၤ. အဂ့ၢ်ဒ်အံၤ, သုသးတဟါ မၢ်ဘၣ်နီတဂၤဘၣ်, ကဟးဂီၤထဲကဘီဧိၤလီၤ.
\v 23 အဂ့ၢ်ဒ် အံၤ, ယွၤလၢယမ့ၢ်အတၢ်, ဒီးယမၤအတၢ်, အကလူးတ ဂၤဆၢထၢၣ်လၢယဃၢၤလၢမုၢ်နၤအံၤ,
\v 24 ဒီးစံးဝဲဒၣ်, စီၤ ပီလူးဧၢ, ပျံၤတၢ်တဂ့ၤ, နဘၣ်ဆၢထၢၣ်လၢစီၤပၤကဲစၢ် အမဲာ်ညါလီၤ. ဒီးယွၤဟ့ၣ်လီၤနၤလၢပှၤလၢအဒိးဃုာ် ကဘီဒီးနၤခဲလၢာ်လီၤ.
\v 25 မ်ဒ်န့ၣ်ဒီးပှၤကညီသ့ၣ်ဧၢ, ပာ် သုသးမုာ်မုာ်တက့ၢ်. အဂ့ၢ်ဒ်အံၤ, ယနာ်ယွၤလၢတၢ် ကမၤအသးဒ်အစံးပာ်လၢယၤအသိးန့ၣ်လီၤ.
\v 26 မ့ၢ်နာ်သ က့ဒ်န့ၣ်ဒီးပကတုာ်ထီၣ်လၢကီးတဖျၢၣ်အခိၣ်လီၤ.
\p
\v 27 ဒီးတုၤအနၤပှဲၤထီၣ်တဆံလွံၢ်နၤတနၤဒီး, တၢ်မၤဝ့ၤ ဝီၤပှၤလၢအ့ဒြံအပူၤအဖၢမုၢ်ဒီး, လၢဖးဖီမုၢ်ဃၣ်ဃၣ်န့ၣ်, ပှၤကဘီဖိဆိကမိၣ်လၢအအိၣ်ဘူးထီၣ်ဒီး ကီၢ်တဘ့ၣ် ဘ့ၣ်လီၤ.
\v 28 ဒီးစဲၤလီၤကွၢ်ထံ, ဒီးထံအိၣ်အချံခံဆံ, ဒီး ပူၤကွံာ်ဖဲန့ၣ်တစဲးဖိ, ဒီးစဲၤလီၤကွၢ်ကဒီးထံ, ဒီးထံအိၣ် တဆံယဲၢ်ချံလီၤ.
\v 29 ဒီးဘၣ်ယိာ်လၢအကတုာ်ထီၣ်ဘၣ် ဖုးလၢလၢၢ်ကျါဒီး, တ့ၢ်လီၤနီၣ်သက့ၤလၢကဘီအခံလွံၢ် ဆိ, ဒီးဆၢလၢမုၢ်ကဆ့ၣ်ထီၣ်န့ၣ်လီၤ.
\p
\v 30 ဒီးပှၤကဘီဖိဃုလၢအကဟးသဒၣ်ကွံာ်ကဘီ, ဒီးစဲၤ လီၤချံဖိလၢပီၣ်လဲၣ်ပူၤ, လီၤဂာ်လၢအကစိာ်လီၤနီၣ်သ က့ၤလၢကဘီအခိၣ်တခီ,
\v 31 ဒီးစီၤပီလူးစံးဘၣ်ပှၤသုးဖိ တကယၤအခိၣ်ဒီးပှၤသုးဖိတဖၣ်, ပှၤတဖၣ်အံၤမ့ၢ်တ အိၣ်တဆိးဘၣ်လၢကဘီပူၤဒီး, သုတုၤလၢတၢ်အုၣ်က့ၤ ခီၣ်က့ၤတသ့ဘၣ်.
\v 32 တုၤနုၤတစုပှၤသုးဖိတဖၣ်ကျီတဲာ် ချံဖိအပျံၤ, ဒီးဒုးလီၤတဲာ်ကွံာ်အီၤလီၤ.
\p
\v 33 ဒီးဖဲမုၢ်ကဆ့ၣ်ထီၣ်တ့ၢ်ဒီး, စီၤပီလူးဃ့ကညး ပှၤခဲ လၢာ်ဒ်သိးအကအီၣ်တၢ်, ဒီးစံးဝဲဒၣ်, သုခိးတၢ်ဒီးတ အီၣ်တၢ်နီတမံၤဘၣ်န့ၣ်, အအံၤမ့ၢ်တဆံလွံၢ်နံၤတနံၤ လီၤ.
\v 34 မ်ဒ်န့ၣ်ဒီးယဃ့ကညးသုဒ်သိးသုကအီၣ်တၢ်လီၤ. အဂ့ၢ်ဒ်အံၤ, တၢ်အံၤမ့ၢ်လၢ သုတၢ်အုၣ်က့ၤခီၣ်က့ၤအ ဂီၢ်လီၤ. အဂ့ၢ်ဒ်အံၤ, သုခိၣ်သူတဘိတဟးဂီၤဘၣ်လၢ သုခိၣ်နီတဂၤဘၣ်.
\p
\v 35 ဒီးကတိၤတၢ်ဒ်န့ၣ်ဒီး, ဟံးန့ၢ်ကိၣ်, ဒီးစံးထီၣ်ပတြၢၤ ယွၤအဘျုးအဖှိၣ်လၢပှၤခဲလၢာ်အမဲာ်ညါ, ဒီးစိၢ်ဘျဲးဝဲ, ဒီးအီၣ်တၢ်လီၤ.
\v 36 ဒီးပှၤခဲလၢာ်ပာ်အသးခုၣ်ခုၣ်မုာ်မုာ်, ဒီးအီၣ်တၢ်စ့ၢ်ကီးလီၤ.
\v 37 ဒီးပအိၣ်လၢကဘီပူၤခဲလၢာ်န့ၣ် ပှဲၤထီၣ်ခံကယၤနွံဆံဃုဂၤလီၤ.
\v 38 ဒီးတုၤအအီၣ်ဘျဲးအီၣ် ဒီး, မၤဖှံထီၣ်ကဘီ, ဒီးတ့ၢ်လီၤကွံာ်ဘုဧိၤဟုဧိၤလၢပီၣ် လဲၣ်ပူၤလီၤ.
\p
\v 39 ဒီးတုၤမုၢ်ဆ့ၣ်ထီၣ်ဒီး, ခိန့ၣ်ပှၤတသ့ၣ်ညါဘၣ်ဝဲဘၣ်. ဒီးထံၣ်လၢထံသနၢၣ်ပူၤတပူၤအိၣ်ဒီးအသရ့ၤ, ဒီးမၤမ့ၢ် သ့ဒီးသါကဂုာ်ဒုးနုာ်ကဘီဖဲန့ၣ်လီၤ.
\v 40 ဒီးမၤလီၤကွံာ်နီၣ် သက့ၤဒီးဒုးဟါမၢ်အီၤဆူပီၣ်လဲၣ်ပူၤ, ဒီးတဘျီဃီဃ့ၣ် လီၤနီၣ်ဝံာ်ခံအပျံၤတဖၣ်, ဒီးသလၣ်ထီၣ်ယၢ်လၣ်လၢက လံၤဒီး, လဲၤဝဲဆူခိလီၤ.
\v 41 ဒီးလဲၤဘၣ်ဝဲဖဲသိၣ်ခိၣ်ဖဲထံခံခီ ဘၣ်သဂၢၢ်လိာ်အသးဒီးကဘီတုာ်ထီၣ်ဝဲလီၤ. ဒီးအခိၣ် န့ၣ်အိၣ်ဂၢၢ်ဝဲဒီးတဝးဘၣ်, ဒီးအိၣ်ဝဲလီၤ. မ့မ့ၢ်အခံန့ၣ် လီၤပှီၢ်ကွံာ်ဝဲလၢလပီတဖၣ်ဒိတၢ်ဆူၣ်အဃိလီၤ.
\v 42 ဒီးပှၤ သုးဖိတဖၣ်ဘၣ်ယိၣ်လၢ ပှၤဘၣ်စၢဃာ်တနီၤနီၤကပီၢ် ထံဒီးကပူၤကဖျဲး ဘၣ်ဖုးသတးဒီး, သါကမၤသံအီၤ လီၤ.
\v 43 မ့မ့ၢ်ပှၤသုးဖိတကယၤအခိၣ်န့ၣ်, တၢ်မိၣ်အုၣ်က့ၤ ခီၣ်က့ၤအသးလၢစီၤပီလူးဒီး, တြီဝဲ, ဒီးမၤလိာ်ဝဲလၢပှၤ ပီၢ်ထံသ့တဖၣ်ကစံၣ်လီၤဆိ, ဒီးတုၤလၢခိ,
\v 44 ဒီးပှၤအိၣ် လီၤတဲာ်တနီၤနီၤလၢသ့ၣ်ဘ့ၣ်ဘၣ်အဖီခိၣ်, ဒီးတနီၤနီၤ လၢတၢ်ဘၣ်ဃးဒီးကဘီဟးဂီၤန့ၣ်အဖီခိၣ်လီၤ. မၤဝဲဒ် န့ၣ်ဒီးပှၤတုၤလၢတၢ်အုၣ်က့ၤခီၣ်က့ၤဆူခိခဲလၢာ်လီၤ.
\c 28
\cl ၂၈
\p
\v 1 ဒီးတုၤပပူၤဖျဲးဝံၤဒီး, ပသ့ၣ်ညါလၢပှၤကိးကီးတဖျၢၣ် န့ၣ်လၢမ့းလံတ့ၤလီၤ.
\v 2 ဒီးပှၤအမံၤတဖၣ်မၤဂ့ၤပှၤတဆံး တစှၤဘၣ်. အဂ့ၢ်ဒ်အံၤ, ဆိၣ်ကဲၤမ့ၣ်အူ, ဒီးတူၢ်လိာ်ပှၤခဲ လၢာ်လၢတၢ်ဟဲစူၤဘၣ်ပှၤအဃိ, ဒီးတၢ်ဂိၢ်အဃိလီၤ.
\p
\v 3 ဒီးစီၤပီလူးထၢဖှိၣ်သ့ၣ်မုၣ်ဒ့တကဒိၣ်, ဒီးပာ်ထီၣ်ဝဲ လၢမ့ၣ်အူအဖီခိၣ်ဒီး, ဂုၢ်ပွ့တဘိဟဲထီၣ်လၢတၢ်ကိၢ်ကျါ ဒီးဘံအစုလီၤ.
\v 4 ဒီးတုၤပှၤအမံၤတဖၣ်ထံၣ်တၢ်အဒူတ ဘိအိၣ်လီၤစဲၤလၢအစုလိၤဒီး, စံးလိာ်အသး, ပှၤတဂၤ အံၤမ့ၢ်မးပှၤမၤသံပှၤကညီလီၤ. ပူၤဖျဲးဒီးပီၣ်လဲၣ်နာ်သ က့ဒီး, တၢ်တီန့ၣ်တဒုးမူဘၣ်အီၤဘၣ်.
\v 5 ဘၣ်ဆၣ်ဒီး, တဆ့လီၤကွံာ်တၢ်ဒူဆူမ့ၣ်အူအပူၤ, ဒီးတဘၣ်ဘၣ်တၢ် နီတမံၤဘၣ်.
\v 6 ဒီးအဝဲသ့ၣ်ဆိကမိၣ်လၢအကညိးထီၣ် မ့ၢ်ဂ့ၤ, ကလီၤဃံၤသံမ့ၢ်ဂ့ၤ, တကီၢ်ခါလီၤ. ဘၣ်ဆၣ်ဒီး ခိးကွၢ်ဝဲဃဲးဃဲး, ဒီးထံၣ်ဝဲလၢအတဘၣ်တၢ်နီတမံၤဘၣ် ဒီး, အသးလိၣ်ထီၣ်တမံၤဒၣ်ဒီးစံးဝဲဒၣ်, ပှၤအံၤမ့ၢ်ကစၢ် တဂၤလီၤ.
\p
\v 7 ဒီးအိၣ်ဘူးဒီးအလီၢ်ဖဲန့ၣ် မ့ၢ်ကီးအပဒိၣ်စီၤပီးပျံၤအ ဟီၣ်ခိၣ်, ဒီးအဝဲဒၣ်တူၢ်လိာ်ပှၤ, ဒီးလုၢ်အီၣ်လုၢ်အီပှၤ လၢသၢသီညါကစီဒီလီၤ.
\v 8 ဒီးစီၤပီးပျံၤအပၢ်အိၣ်မံနီၤ ဘၣ်တၢ်ညၣ်ဂိၢ်, ဒီးတၢ်ဟၢဖၢဝံာ်လီၤ. ဒီးစီၤပီလူးလဲၤ နုာ်ဆူအအိၣ်, ဒီးဘါထုကဖၣ်တၢ်, ဒီးပာ်အစုလၢအ လိၤဒီးမၤဘျါက့ၤအီၤလီၤ.
\v 9 တၢ်န့ၣ်တမံၤမၤအသးဒီး, ပှၤဂၤလၢအဘၣ်ဆူးဘၣ်ဆါအိၣ်လၢကီးခိၣ်တဖၣ်ဟဲဝဲ, ဒီးဒိးတၢ်မၤဘျါက့ၤအီၤလီၤ.
\v 10 ဒီးအဝဲသ့ၣ်တဖၣ်န့ၣ်, မၤလၤမၤကပီၤပှၤလၢ တၢ်လၤတၢ်ကပီၤအါမံၤ, ဒီးတုၤ ပဟးထီၣ်ဒီး, ဟ့ၣ်လီၤပှၤလၢတၢ်လၢပမၤအီၤအလီၢ်အိၣ် တဖၣ်န့ၣ်လီၤ.
\p
\v 11 ဒီးသၢလါပူၤကွံာ်ဒီး, ပဟးထီၣ်လၢပှၤအလ့းစၣ်ဒြ့းဖိ အကဘီ, လၢအအိၣ်လၢတၢ်ဂိၢ်အကတီၢ်လၢကီၢ်န့ၣ်အ ပူၤ, ဒီးအပနီၣ်မ့ၢ်မုၢ်ဃါသဃံာ်အဂီၤလီၤ.
\v 12 ဒီးပထိးထီၣ် လၢစူၤရၤကူ, ဒီးပအိၣ်ဖဲန့ၣ်သၢသီလီၤ. ဒီးပဟးထီၣ်ဖဲ န့ၣ်ဒီးပလဲၤတရံးပၢၢ်လၢရ့ကံၤလီၤ.
\v 13 ဒီးတသီပူၤကွံာ်ဒီး, ကလံၤဟဲလၢကလံၤထံးဒီး, မုၢ်ဆ့ၣ်ထီၣ်တနံၤန့ၣ်ပလဲၤ ပၢၢ်လၢပီးတံၤလူးလီၤ.
\v 14 ဖဲန့ၣ်ပထံၣ်န့ၢ်ဒီပုၢ်ဝဲၢ်လၢအဃ့ ကညးပှၤဒ်သိးပကအိၣ်ဒီးအီၤနွံသီလီၤ. ဒီးဒ်န့ၣ်အသိး ပလဲၤတၢ်ဆူရိမ့ၤလီၤ.
\v 15 ဒီးဖဲန့ၣ်, ဒီပုၢ်ဝဲၢ်နၢ်ဟူတၢ်လၢပ ဂ့ၢ်ပကျိၤ, ဒီးဟဲသဂၢၢ်ပှၤဆူအးပံပရူး, ဒီးပှၤတမှံၤအဘျီၣ် သၢဖျၢၣ်လီၤ. အဝဲသ့ၣ်န့ၣ်, စီၤပီလူးထံၣ်ဝဲဒီး, စံးထီၣ်ပ တြၢၤယွၤအဘျုးအဖှိၣ်, ဒီးပာ်အသးခူတလ့ၢ်လီၤ.
\p
\v 16 ဒီးတုၤပဟဲဆူရိမ့ၤအပူၤဒီး, ပှၤသုးဖိတကယၤအခိၣ် ဟ့ၣ်လီၤပှၤဘၣ်စၢဃာ်တဖၣ် ဆူပှၤသုးဖိအလီၢ်န့ၣ်အ ခိၣ်တဂၤအစုပူၤလီၤ. မ့မ့ၢ်တၢ်ဒုးအိၣ် စီၤပီလူးလၢအ လီၢ်တပူၤဒၣ်အိၣ်ဒီးသုးဖိတဂၤလၢအပၢၤအီၤလီၤ.
\p
\v 17 ဒီးတၢ်မၤအသးလၢ သၢနံၤပူၤကွံာ်ဒီး, စီၤပီလူးကိး ဖှိၣ်ပှၤယူဒၤဖိအခိၣ်တဖၣ်လီၤ. ဒီးတုၤအအိၣ်ဖှိၣ်ရိဖှိၣ် ဒီး, အဝဲဒၣ်စံးဘၣ်အီၤ, ပှၤပုၢ်သ့ၣ်ဝဲၢ်သ့ၣ်ဧၢ, ပှၤဂီၢ်မုၢ် မ့ၢ်ဂ့ၤ, ပပၢ်သ့ၣ်အလုၢ်အလၢ်မ့ၢ်ဂ့ၤ, ယတမၤကမၣ် ဘၣ်အီၤနာ်သက့ဒီး, ပှၤယရူၤၡလ့ၣ်ဖိတဖၣ်ဟ့ၣ်လီၤ ယၤဘၣ်စၢဃာ်ဆူပှၤရိမ့ၤဖိအစုပူၤလီၤ.
\v 18 ဒီးအဝဲသ့ၣ်သံ ကွၢ်သံဒိးယၤဒီးတထံၣ်န့ၢ်ဘၣ် တၢ်ကမၣ်လၢအဂ့ၤဘၣ် သံလၢယလိၤဘၣ်ဒီး, အသးအိၣ်လၢအကပျၢ်ယၤလီၤ.―
\p
\v 19 ဘၣ်ဆၣ်ဒီးပှၤယူဒၤဖိတြီတၢ်, ဒီးယဘၣ်ကိးထီၣ်ကဲစၢ် လီၤ. ဘၣ်ဆၣ်ဒီးတမ့ၢ်ဘၣ်လၢယကပာ်တၢ်ကမၣ်လၢ ယပှၤတကလုာ်ဒၣ်ယဲအလိၤဘၣ်.
\v 20 မၤသးဒ်န့ၣ်ဒီး, ဒ် သိးယကထံၣ်ဒီးကတိၤတၢ်ဒီးသုဒီး, ယကိးန့ၢ်သုလီၤ. အဂ့ၢ်ဒ်အံၤ, လၢပှၤအံၣ်စရ့လးဖိအတၢ်မုၢ်လၢ်အဃိဒီး, ယဘၣ်စၢဃာ်ဒီးထးသွဲအံၤလီၤ.
\p
\v 21 ဒီးအဝဲသ့ၣ်စံးဘၣ်အီၤ, လံာ်ဟဲလၢကီၢ်ယူဒၤ လၢန ဂ့ၢ်နကျိၤ, ပတဒိးန့ၢ်ဘၣ်, ဒီးဒီပုၢ်ဝဲၢ်တဖၣ်တဟဲကတိၤ အၢတၢ်လၢနဂ့ၢ်နကျိၤနီတဂၤဘၣ်.
\v 22 မ့ၢ်နာ်သက့ဒ်န့ၣ် ဒီး, နဆိကမိၣ်ဒ်လဲၣ်ဒ်လဲၣ်န့ၣ်, ဂ့ၤလၢပနၢ်ဟူဘၣ်လၢ နၤလီၤ. အဂ့ၢ်ဒ်အံၤ, တၢ်လၢအလုၢ်အလၢ်အံၤ, ပသ့ၣ် ညါလၢပှၤဒုၣ်ဒွဲၣ်အီၤတပူၤလၢ်လၢ်လီၤ.
\p
\v 23 ဒီးအဝဲသ့ၣ်ပာ်အနံၤအသီဒီးအီၤ, ဒီးဟဲဆူအအိၣ်ဝဲ အလီၢ်, အါအါကလဲာ်, ဒီးအဝဲဒၣ်ပာ်ဖျါထီၣ်တၢ်, ဒီးအုၣ်အသးလၢယွၤအဘီအမုၢ်အဂ့ၢ်, ဒီးသနံာ်သန့ၤအ သးလၢစီၤမိၤရှ့အတၢ်သိၣ်တၢ်သီ, ဒီးဝံအကလုၢ်အက ထါဒီး, သဆၣ်ထီၣ်အခံလၢယ့ၣ်ရှူးအဂ့ၢ်အကျိၤ, လၢမုၢ် ဂီၤပၢၢ်လၢမုၢ်ဟါလီၤ.
\v 24 ဒီးတၢ်လၢအစံၣ်တဲၤတဲလီၤတ ဖၣ်န့ၣ်ပှၤတနီၤနီၤစူၢ်က့ၤနာ်က့ၤဝဲ, ဒီးတနီၤနီၤတစူၢ်တ နာ်ဘၣ်ဝဲဘၣ်.
\v 25 ဒီးတဘၣ်လိာ်ဘၣ်အသးဘၣ်, ဒီးဟး ထီၣ်ဝဲတကူၢ်သ့ၣ်လီၤ. ဒီးစီၤပီလူးကတိၤထီၣ်တၢ်က တိၤတထံၣ်, သးစီဆှံန့ၣ်စံးဘၣ်ပပၢ်သ့ၣ်လၢ စီၤယၡါ ယၤဘၣ်ကစီဒီလီၤ.
\v 26 စံးဝဲ, လဲၤဆူပှၤတကလုာ်အံၤအအိၣ်ဒီးစံး, နၢ်ဟူတၢ်ဒီးသုကနၢ်ဟူဒီးသုနၢ်တပၢၢ်ဘၣ်, ကွၢ်တၢ်ဒီးသုကကွၢ်, ဒီးသုတထံၣ်ဘၣ်တၢ်ဘၣ်.
\p
\v 27 အဂ့ၢ်ဒ်အံၤ, ပှၤတကလုာ်အံၤ, ဒ်သိးအသုတထံၣ် တၢ်လၢအမဲာ်, ဒ်သိးအသုတနၢ်ဟူတၢ်လၢအနၢ်, ဒ်သိးအသုတသ့ၣ်ညါတၢ်လၢအသး, ဒ်သိးအသုတဃၣ်လိၤအသး, ဒီးယသုတမၤဘျါ က့ၤအီၤတဂ့ၤဒီး, အသူၣ်အသးဘီၣ်ဝဲ, ဒီးအနူၤဃၢအနၢ်ဃၢ, ဒီးဘံၣ်ဒၣ်အမဲာ်လီၤ.\x + \xt ၡါ. ၆း၉|Isa.6.9\x*
\p
\v 28 မၤသးဒ်န့ၣ်ဒီး သ့ၣ်ညါသုဝဲတက့ၢ်. တၢ်မၢလီၤယွၤ အတၢ်အုၣ်က့ၤခီၣ်က့ၤန့ၣ်ဆူ ပှၤကလုာ်တဖၣ်အအိၣ်, ဒီးအဝဲသ့ၣ်တဖၣ်ကဒိကနၣ်တၢ်လီၤ.
\p
\v 29 ဒီးတုၤအစံးဝဲဒ်န့ၣ်ဒီး, ပှၤယူဒၤဖိဟးထီၣ်ဝဲဒီး တဲး လိာ်ဃိလိာ်အသးဒိၣ်မးလိၤ.
\v 30 ဒီး (စီၤပီလူး) အိၣ်လၢ အဟံၣ်လၢအငါဒၣ်ဝဲအပူၤခံနံၣ်ညါ, ဒီးတူၢ်လိာ်ကယဲၢ် ပှၤလၢအဟဲဆူအအိၣ်ခဲလၢာ်လီၤ.
\v 31 ဒီးစံၣ်တဲၤတဲလီၤ ယွၤအဘီအမုၢ်, ဒီးသိၣ်က့ၤသီက့ၤတၢ်ဘၣ်ဃးဒီးကစၢ် ယ့ၣ်ရှူးခရံာ်အဂ့ၢ်အကျိၤ, လၢအသးခူတလ့ၢ်ဒီဖျၢၣ်ညါ, ဒီးတၢ်တြီအကျဲတအိၣ်ဘၣ်နီတမံၤဘၣ်.
