\id EZK
\ide UTF-8
\rem S'gaw Karen Francis Mason Version 1853
\rem 2019-01-24 [DH] Converted from OSIS to USFM
\rem 2019-01-24 [DH] Fixed text, references and OSIS markup in several places. See revisionDesc.
\rem 2011-12-08 [DH] Merged separate OSIS files into a single file, with minor changes to suit osis2mod
\rem 2010-02-03 [KS] Reconverted to OSIS after fixing a cut and paste error in his ant script that duplicated the output XML 
\rem 2008-02-01 [KS] Source text converted into OSIS using Perl script text2osis.pl 
\rem 2008-??-?? [KS] Source text was typed in SawMu and converted to Unicode using SIL TecKIT.
\mt ဝံယဃ့းစက့လး.
\toc1 ဝံယဃ့းစက့လး.
\toc2 ဝံယဃ့းစက့လး.
\c 1
\cl ၁
\p
\v 1 ဒီးလၢအနံၣ်ပှဲၤထီၣ်သၢဆံနံၣ်တနံၣ်, လါပှဲၤထီၣ် လွံၢ်လါတလါ, လါထီၣ်ယဲၢ်နံၤတနံၤ, လၢယအိၣ် လၢပှၤကဲကုၢ်အကျါလၢထံမိၢ်ပှၢ်ကဘၢ်အနံၤန့ၣ် တၢ် မၤအသးလၢမူခိၣ်အိးထီၣ်အသး, ဒီးယထံၣ်တၢ်လၢ ညါခီဘၣ်ဃးဒီးယွၤလီၤ.
\p
\v 2 လါထီၣ်ယဲၢ်နံၤတနံၤလၢ စီၤပၤယဟိၤယါခံၣ်ကဲကုၢ် ပှဲၤထီၣ်ယဲၢ်နံၣ်တနံၣ်အပူၤ,
\v 3 ယွၤအကလုၢ်အိၣ်ထီၣ် ဝဲ, အိၣ်ဝဲဒီးစီၤဘူၤစံအဖိခွါပှၤလုၢ်တၢ်အဒိၣ်စီၤယဃ့း စက့လး, လၢပှၤက့ၤစ့းဖိအကီၢ်ပူၤလၢ ထံမိၢ်ပှၢ်က ဘၢ်အနံၤ, ဒီးယွၤအစုအိၣ်ဝဲလၢအလိၤဖဲန့ၣ်လီၤ.
\p
\v 4 ဒီးယကွၢ်တၢ်, ဒီးကွၢ်ကွၢ်, ကလံၤသဝံးဟဲထီၣ်လၢ ကလံၤစိးတခီ, တၢ်အၢၣ်ဖးဒိၣ်, ဒီးမ့ၣ်အူတလိၣ်သဝံး လီၤအသး, ဒီးတၢ်ကပြူၢ်ကပြီၤဝးတရံးဝဲ, ဒီးလၢအ သးကံၢ်ပူၤ, တၢ်မၤသးဒ်လၢၢ်ဆှံဘီအသိးန့ၣ်အိၣ်ဝဲ လၢမ့ၣ်အူအသးကံၢ်ပူၤန့ၣ်လီၤ.
\p
\v 5 ဒီးလၢအသးကံၢ်ပူၤန့ၣ် တၢ်သးလွံၢ်ဂၤအက့ၢ်အဂီၤ အိၣ်ဝဲလီၤ. ဒီးဖျါဝဲဒ်အံၤ, အိၣ်ဝဲဒီးပှၤကညီအက့ၢ်အ ဂီၤလီၤ.
\v 6 ဒီးတဂၤအိၣ်ဝဲဒီအမဲာ်လွံၢ်ခီ, ဒီးအဒံးဆ့လွံၢ် ဘ့ၣ်, တဂၤအိၣ်ဝဲဒီးအမဲာ်လွံၢ်ခီ, ဒီးအဒံးဆ့လွံၢ်ဘ့ၣ် စုာ်စုာ်လီၤ.
\v 7 ဒီးအခီၣ်န့ၣ်မ့ၢ်အဘျၢ, အခီၣ်ညါသးမၤ သးဒ်ဂီၤဖံးဖိအခီၣ်ညါသးသိးန့ၣ်လီၤ. ဒီးကယဲၢ်က ယူာ်ဒ်တိၢ်ဘီတြူာ်ကဆှၣ်အသးအသိးန့ၣ်လီၤ.
\v 8 ဒီး ပှၤကညီအစုအိၣ်ဝဲလၢအဒံးဆ့အဖီလာ်လၢ အကပၤ လွံၢ်ခီအလိၤ, ဒီးလွံၢ်ဂၤန့ၣ်အိၣ်ဝဲဒီးအမဲာ်ဒီးအဒံးဆ့ လွံၢ်ခီလီၤ.
\v 9 အဒံးဆ့တဖၣ်စဲဘူးလိာ်အသးလီၤ. တုၤ အလဲၤတၢ်ဒီး, တဃၣ်ဘၣ်အသးဘၣ်. လဲၤတၢ်စၢၢ် ဆၢပံၢ်ကလာ်လၢအမဲာ်ညါလီၤ.
\p
\v 10 တၢ်လၢအမဲာ်အက့ၢ်အဂီၤန့ၣ် လွံၢ်ဂၤအိၣ်ဝဲဒီးပှၤက ကညီအမဲာ်, ဒီးခ့ယုၢ်အမဲာ်လၢစုထွဲတခီ, ပှၤလွံၢ်ဂၤန့ၣ် အိၣ်ဝဲဒီးဂီၤဖံးဖါအမဲာ်လၢ စုစ့ၣ်တခီဒီးပှၤလွံၢ်ဂၤန့ၣ် အိၣ်စ့ၢ်ကီးဝဲဒီးလံာ်ကြီကြာ်အမဲာ်လီၤ.
\v 11 ဒီးအမဲာ်အိၣ် ဒ်န့ၣ်, ဒီးအဒံးဆ့ယူာ်ထီၣ်အသးဆူထးခီ, တဂၤအိၣ် ဒီးခံဘ့ၣ်စဲဘူးလိာ်အသး, ဒီးခံဘ့ၣ်ကျၢၢ်ဘၢအကစၢ် စုာ်စုာ်လီၤ.
\v 12 ဒီးလဲၤဝဲစၢၢ်ဆၢပံၢ်ကလာ်လၢအမဲာ်ညါ ကိးဂၤဒဲး, ဖဲဒၣ်အသးအိၣ်လၢအကလဲၤဝဲဒီး, လဲၤဝဲ လီၤ. တုၤအလဲၤတၢ်ဒီး, တဃၣ်ဘၣ်အသးဘၣ်,
\v 13 တၢ် သးတဖၣ်အက့ၢ်အဂီၤန့ၣ် ဖျါဝဲမၤသးဒ်မ့ၣ်အူကဖး အသိး, မၤသးဒ်မ့ၣ်အူဒၢအသိးန့ၣ်လီၤ. မ့ၣ်အူန့ၣ်လဲၤ ထီၣ်ဟဲလီၤလၢတၢ်သးတဖၣ်အကျါ, ဒီးမ့ၣ်အူကဲၤက ပီၤထီၣ်, ဒီးလီဝၢ်အဒံးဟးထီၣ်လၢ မ့ၣ်အူကျါလီၤ.―
\p
\v 14 ဒီးတၢ်သးတဖၣ်န့ၢ်ဃ့ၢ်, ဒီးဟဲက့ၤဒ်လီဝၢ်အဒံးတဘျီ အသိးန့ၣ်လီၤ.
\p
\v 15 ဒီးယကွၢ်တၢ်အသးတဖၣ်အဖၢမုၢ်ဒီး, ကွၢ်ကွၢ်, လ့ၣ် ကဟၣ်အပၣ်အိၣ်ဝဲလၢဟီၣ်ခိၣ်ချၢ လၢတၢ်သးအိၣ် ဒီးအမဲာ်လွံၢ်ခီအဃၢၤ, တဘ့ၣ်လၢတၢ်တဂၤအဃၢၤ တဘ့ၣ်လၢတၢ်တဂၤအဃၢၤစုာ်စုာ်လီၤ.
\p
\v 16 လ့ၣ်ကဟၣ်အပၣ်အတၢ်အိၣ်ဖျါ, ဒီးတၢ်တ့အသး လၢအပူၤန့ၣ် မၤသဒ်တၢ်မျၢ်ဘီဟ့အလွဲၢ်အသိးန့ၣ်, ဒီး လွံၢ်ဘ့ၣ်အိၣ်ဝဲဒီးအက့ၢ်အဂီၤတမံၤဃီ, ဒီးအတၢ်အိၣ် ဖျါ, ဒီးတၢ်တ့အသးလၢအပူၤန့ၣ်မၤသးဒ်လ့ၣ်ကဟၣ် အပၣ်တသ့အိၣ်ဝဲလၢလ့ၣ်ကဟၣ်အပၣ်တဘ့ၣ်ဒၣ်အ ပူၤသိးန့ၣ်လီၤ.
\v 17 တုၤအလဲၤတၢ်ဒီးလဲၤဝဲလၢအကပၤ လွံၢ်ခီလီၤ. တုၤအလဲၤတၢ်ဒီးတဃၣ်ဘၣ်အသးဘၣ်.―
\p
\v 18 ဒီးအခီၣ်ကွီၤန့ၣ်ထီဝဲ, တုၤအမၤပျံၤတၢ်, ဒီးအခီၣ်ကွီၤ န့ၣ်ပှဲၤဝဲဒီးအမဲာ်ဝးတရံးအီၤလွံၢ်ကွီၤစုာ်စုာ်လီၤ.
\p
\v 19 ဒီးတုၤတၢ်သးတဖၣ်လဲၤတၢ်ဒီး, လ့ၣ်ကဟၣ်အပၣ် တဖၣ်လဲၤဝဲလၢအဃၢၤလီၤ. ဒီးတုၤတၢ်သးတဖၣ်စိာ် ကစီၤထီၣ်အသးလၢဟီၣ်ခိၣ်ဒီး, လ့ၣ်ကဟၣ်အပၣ်စိာ် ထီၣ်အသးစ့ၢ်ကီးလီၤ.
\p
\v 20 ဖဲဒၣ်အသးအိၣ်ဝဲလၢအကလဲၤတၢ်ဒီး, လဲၤဖဲဒၣ်သး ကလဲၤဝဲ, ဒီးလ့ၣ်ကဟၣ်အပၣ်စိာ်ကစီၤထီၣ်အသး လၢအဃၢၤလီၤ. အဂ့ၢ်ဒ်အံၤ, တၢ်သးအသးအိၣ်ဝဲလၢ လ့ၣ်ကဟၣ်အပၣ်အပူၤလီၤ.
\p
\v 21 တုၤအဝဲသ့ၣ်တဖၣ်န့ၣ်လဲၤဝဲဒီး, လ့ၣ်အပၣ်လဲၤဝဲ လီၤ. ဒီးတုၤအဝဲသ့ၣ်တဖၣ်န့ၣ်အိၣ်ကတီၢ်ဒီး, အိၣ် ကတီၢ်ဝဲလီၤ. ဒီးတုၤအဝဲသ့ၣ်တဖၣ်န့ၣ်စိာ်ကစီၤထီၣ် အသးလၢဟီၣ်ခိၣ်ဒီး, လ့ၣ်အပၣ်စိာ်ကစီၤထီၣ်အသး အဃၢၤလီၤ. အဂ့ၢ်ဒ်အံၤ, တၢ် အသးန့ၣ် အိၣ်ဝဲလၢလ့ၣ်ကဟၣ်အပၣ်အပူၤလီၤ.
\p
\v 22 ဒီးလၢတၢ်သးအခိၣ်အဖီခိၣ်န့ၣ် တၢ်ဖျါဝဲမၤသးဒ်မူ ကပိာ်လိၤ, ဒ်လၢၢ်ဖျါကလၤအသိး, လၢအမၤပျံၤတၢ် န့ၣ်သလၣ်ထီၣ်အသးလၢအခိၣ်အဖီခိၣ်လီၤ.
\v 23 ဒီးလၢ မူကပိာ်လိၤအဖီလာ်န့ၣ်, အဒံးဆ့တဖၣ်ယၤထီၣ်အ သးဘျၢယုၢ်ကလာ်လီၤ. တဂၤအိၣ်ဝဲဒီးအဒံးဆ့ခံဘ့ၣ် လၢအကျၢၢ်ဘၢအကစၢ်စုာ်စုာ်လီၤ.
\v 24 ဒီးတုၤအလဲၤ တၢ်ဒီး, ယနၢ်ဟူအဒံးဆ့အသီၣ်, ဒ်ထံဖးဒိၣ်အသီၣ် သိး, ဒ်တၢ်သ့တၢ်လၢာ်တဂၤအသီၣ်သိး, အကလုၢ် အသီၣ်န့ၣ်မၤသးဒ်တၢ်သုးမုၢ်ဂီၢ်မုၢ်အသီၣ်သိးလီၤ. ဒီး တုၤအအိၣ်ကတီၢ်ဒီး, ဘိၣ်လီၤအဒံးဆ့လီၤ.
\p
\v 25 ဒီးတၢ်အကလုၢ်သီၣ်လီၤလၢမူကပိာ်လိၤလၢ အခိၣ် အဖီခိၣ်လီၤ. တုၤအဝဲသ့ၣ်အိၣ်ကတီၢ်ဒီး, ဘိၣ်လီၤ အဒံးဆ့န့ၣ်လီၤ.
\p
\v 26 ဒီးလၢမူကပိာ်လိၤအဖီခိၣ်လၢ အအိၣ်ဝဲလၢအခိၣ်အ ဖီခိၣ်န့ၣ် တၢ်ဖျါမၤသးဒ်တၢ်မျၢ်နံၤလါအသိး, ဒ်တၢ် လီၢ်ပစိာ်အသိးန့ၣ် ဒီးလၢတၢ်ဖျါမၤအသးဒ်တၢ်လီၢ် ပစိာ်အသိးအဖီခိၣ်န့ၣ် တၢ်အက့ၢ်အဂီၤဒ်ပှၤကညီအ သိးန့ၣ်အိၣ်ဝဲလီၤ.
\v 27 ဒီးယထံၣ်တၢ်လီၤဂာ်လၢတိၢ်ဘီ စီ, မၤသးဒ်မ့ၣ်အူဝးတရံးဝဲလၢအပူၤအသိး, လၢအ ယီၢ်ဒ့အဖီခိၣ်လီၤ. ဒီးလၢအယီၢ်ဒ့အဖီလာ်ယထံၣ်တၢ် မၤအသးဒ်မ့ၣ်အူအသိးန့ၣ်, ဒီးအတၢ်ကပြုၢ်ကပြီၤအိၣ် ဝးတရံးအီၤလီၤ.
\p
\v 28 ဒ်တၢၢ်ကွဲၤလၢတၢ်အၢၣ်လိၤလၢ တၢ်ဟဲစူၤအမုၢ်တ နံၤအသိး, တၢ်ကပြုကပြီၤဝးတရံးဝဲ မၤသးဒ်န့ၣ်သိး လီၤ. အဝဲန့ၣ်မ့ၢ်ယွၤအလၤကပီၤအက့ၢ်အဂီၤလီၤ. ဒီး တုၤယထံၣ်ဘၣ်ဒီး, ယလီၤဃံၤအီထီလာ်, ဒီးယနၢ်ဟူ ပှၤလၢအကတိၤတၢ်တဂၤအကလုၢ်လီၤ.
\c 2
\cl ၂
\p
\v 1 ဒီးစံးဘၣ်ယၤ, ပှၤကညီဖိခွါဧၢ, ဆၢထၢၣ်လၢနခီၣ် တက့ၢ်, ဒီးယကကတိၤတၢ်ဒီးနၤလီၤ.
\p
\v 2 ဒီးတုၤအကတိၤတၢ်ဒီးယၤဒီး, သးန့ၣ်ဟဲနုာ်လၢယ ပူၤ, ဒီးပာ်ယၤလၢယခီၣ်, ဒီးယနၢ်ဟူပှၤလၢအကတိၤ တၢ်ဒီးယၤအကလုၢ်,
\v 3 ဒီးစံးဘၣ်ယၤ, ပှၤကညီဖိခွါဧၢ, ယမၢလီၤနၤဆူပှၤအံၣ်စရ့လးဖိအအိၣ်, ပှၤပူထီၣ်ဒၣ် တၢ်တကလုာ်လၢအပူထီၣ်ယၤလီၤ. အဝဲသ့ၣ်ဒီးအ ပၢ်တဖၣ်န့ၣ်ပူထီၣ်ယၤတုၤမုၢ်မဆါတနံၤအံၤလီၤ.
\v 4 ဖိ ခွါတဖၣ်လၢယကမၢလီၤနၤဆူအအိၣ်န့ၣ် မ့ၢ်ပှၤလၢ အမဲာ်ကဲၤ, ဒီးအကိာ်ဆူၣ်လီၤ. ဒီးနဘၣ်စံးဘၣ်အီၤ, ကစၢ်ယွၤစံးဒ်အံၤ,
\v 5 ဒီးကနၣ်တၢ်မ့ၢ်ဂ့ၤ, ဆိတ့ၢ်မ့ၢ်ဂ့ၤ, ကသ့ၣ်ညါဝဲလၢဝံတဂၤအိၣ်ဝဲလၢအကျါလီၤ. အဂ့ၢ် ဒ်အံၤ, မ့ၢ်ပှၤဟံၣ်ဖိလၢအပူထီၣ်ဒၣ်တၢ်လီၤ.
\p
\v 6 ဒီးနဲဒၣ်ပှၤကညီဖိခွါဧၢ, ပျံၤအီၤတဂ့ၤ, ဒီးပျံၤအတၢ် ကတိၤတဂ့ၤ, မ့ၢ်တၤဆှုၣ်တၤမဲလၢနဂီၢ်, ဒီးနမ့ၢ်အိၣ် လၢပတ့ၤချဲးအကျါဘၣ်ဆၣ်ဒီး, ပျံၤအတၢ်ကတိၤတ ဂ့ၤ, ဘၣ်ယိၣ်တၢ်လၢအမဲာ်အဃိတဂ့ၤ, အဂ့ၢ်ဒ်အံၤ, မ့ၢ်ပှၤဟံၣ်ဖိလၢအပူထီၣ်ဒၣ်တၢ်လီၤ.
\v 7 ဒီးကနၣ်တၢ် မ့ၢ်ဂ့ၤ, ဆိတ့ၢ်မ့ၢ်ဂ့ၤ, စံၣ်တဲၤတဲလီၤအီၤလၢယတၢ်က တိၤတက့ၢ်. အဂ့ၢ်ဒ်အံၤ, မ့ၢ်ပှၤပူထီၣ်နးကတၢၢ်လီၤ.
\p
\v 8 မ့မ့ၢ်နဲဒၣ်ပှၤကညီဖိခွါဧၢ, ဒိကနၣ်တၢ်လၢယကစံး ဘၣ်နၤတက့ၢ်, ပူထီၣ်ဒ်ပှၤဟံၣ်ဖိလၢအပူထီၣ်ဒၣ်တၢ် အသိးန့ၣ်တဂ့ၤ. အဲးထီၣ်နထးခိၣ်, ဒီးအီၣ်တၢ်လၢယ ကဟ့ၣ်လီၤနၤတက့ၢ်.
\p
\v 9 ဒီးယကွၢ်တၢ်, ဒီးကွၢ်ကွၢ်, တၢ်ယူာ်ထီၣ်အစုဆူယ အိၣ်, ဒီးကွၢ်ကွၢ်, လံာ်အထူတထူအိၣ်ဝဲလၢအစုပူၤ လီၤ.
\v 10 ဒီးသလၣ်ထီၣ်ဝဲလၢယမဲာ်ညါ, ဒီးကွဲးအသး လၢအပူၤဒီးလၢအချၢ, ဒီးတၢ်ဟီၣ်တၢ်ယၢၤ, ဒီးတၢ် ဟီၣ်ပသူဟီၣ်ပသီ, ဒီးတၢ်မိၣ်တၢ်မးကွဲးအသးလၢအ ပူၤလီၤ.
\c 3
\cl ၃
\p
\v 1 ဒီးစံးဘၣ်ယၤ, ပှၤကညီဖိခွါဧၢ, အီၣ်တၢ်လၢနထံၣ် န့ၢ်တက့ၢ်, အီၣ်လံာ်အထူတထူအံၤ, ဒီးလဲၤကတိၤ တၢ်ဒီးအံၣ်စရ့လးအပှၤဟံၣ်ဖိတက့ၢ်.
\p
\v 2 ဒီးယအဲးထီၣ်ယထးခိၣ်, ဒီးအဝဲဒၣ်ဟ့ၣ်အီၣ်ယၤလၢ လံာ်အထူတထူန့ၣ်လီၤ.
\v 3 ဒီးစံးဘၣ်ယၤ, ပှၤကညီဖိ ခွါဧၢ, အီၣ်တၢ်, ဒီးမၤပှဲၤနသအိပူၤဒီးလံာ်အထူတထူ အံၤလၢယဟ့ၣ်လီၤနၤတက့ၢ်. ဒီးယအီၣ်တၢ်, ဒီးဆၢဝဲ လၢယကိာ်ပူၤဒ်ကနဲစီအသိးန့ၣ်လီၤ.
\p
\v 4 ဒီးစံးဘၣ်ယၤ, ပှၤကညီဖိခွါဧၢ, လဲၤတၢ်, လဲၤဆူအံၣ် စရ့လးအပှၤဟံၣ်ဖိအအိၣ်, ဒီးကတိၤဒီးအီၤလၢယတၢ် ကတိၤတက့ၢ်.
\v 5 အဂ့ၢ်ဒ်အံၤ, တၢ်တမၢလီၤဘၣ်နၤဆူ ပှၤလၢအပျ့ၤယိာ်, ဒီးကတိၤအကျိာ်ကီတကလုာ်ဘၣ်, မ့ၢ်ဆူအံၣ်စရ့လးအပှၤဟံၣ်ဖိအအိၣ်လီၤ.
\v 6 တမ့ၢ်ဘၣ် ဆူပှၤအါကလုာ်လၢအပျ့ၤယိာ်, ဒီးအကတိၤတၢ်အ ကျိာ်ကီ, လၢနနၢ်ပၢၢ်တသ့ဘၣ်န့ၣ်ဘၣ်. မ့ၢ်မးယမ့ၢ် မၢလီၤနၤဆူအအိၣ်ဒီး, ကဒိကနၣ်နကလုၢ်လီၤ.
\p
\v 7 ဘၣ်ဆၣ်ဒီးအံၣ်စရ့လးအပှၤဟံၣ်ဖိ တကနၣ်ဘၣ်န ကလုၢ်ဘၣ်. အဂ့ၢ်ဒ်အံၤ, တကနၣ်ယကလုၢ်ဘၣ်. အ ဂ့ၢ်ဒ်အံၤ, အံၣ်စရ့လးအပှၤဟံၣ်ဖိခဲလၢာ်အမဲာ်ကဲၤ, ဒီး အသးကိၤလီၤ.
\v 8 ကွၢ်ကွၢ်, ယပာ်ဆူၣ်နမဲာ်ထီဒါအမဲာ်, ဒီးနမဲာ်တူၢ်ခိၣ်ထီဒါအမဲာ်တူၢ်ခိၣ်လီၤ.
\v 9 ပာ်နမဲာ်တူၢ် ခိၣ်ဒ်လၢၢ်စံၣ်တၢ်မျၢ်အသိး, ကိၤန့ၢ်လၢၢ်မ့ၣ်တက့ၢ် လီၤ. ပျံၤအီၤတဂ့ၤ, ဘၣ်ယိၣ်တၢ်လၢအမဲာ်အဃိတဂ့ၤ. အဂ့ၢ်ဒ်အံၤ, မ့ၢ်ပှၤဟံၣ်ဖိလၢအပူထီၣ်ဒၣ်တၢ်လီၤ.
\p
\v 10 ဒီးစံးဘၣ်ယၤ, ပှၤကညီဖိခွါဧၢ, ကယဲၢ်တၢ်ကတိၤ လၢယကတိၤဒီးနၤခဲလၢာ်န့ၣ် ဒိးလၢနသးကံၢ်ပူၤ, ဒီး ကနၣ်လၢနနၢ်တက့ၢ်.
\v 11 ဒီးလဲၤတၢ်, လဲၤဆူပှၤကဲကုၢ် တဖၣ်, နပှၤဂီၢ်မုၢ်ဖိအအိၣ်, ဒီးကတိၤတၢ်ဒီးအီၤ, ဒီးက နၣ်တၢ်မ့ၢ်ဂ့ၤ, ဆိတ့ၢ်မ့ၢ်ဂ့ၤ, စံးဘၣ်အီၤ, ယွၤစံးဒ်အံၤတ က့ၢ်.
\p
\v 12 ဒီးသးန့ၣ်စိာ်ထီၣ်ယၤ, ဒီးယနၢ်ဟူတၢ်ဃ့ၢ်သဖှိဆူၣ် အသီၣ်လၢယချၢဃံ, ဒီးစံးဝဲဒၣ်, ယွၤအလၤကပီၤလၢ အလီၢ်ပူၤန့ၣ်မ်အဘၣ်တၢ်ဆိၣ်ဂ့ၤတက့ၢ်.
\v 13 ယနၢ်ဟူ စ့ၢ်ကီးတၢ်သးအဒံးဆ့လၢ အထိးလိာ်အသးအသီၣ်, ဒီးလ့ၣ်အပၣ်လၢအဃၢၤအသီၣ်, တၢ်ဃ့ၢ်သဖှိဆူၣ် အသီၣ်လီၤ.
\v 14 ဒီးသးန့ၣ်စိာ်ထီၣ်ယၤ, ဒီးထုးထီၣ်ယၤ, ဒီးယလဲၤတၢ်လၢယသးတမုာ်ဘၣ်, လၢယသးကိၢ် လီၤ. ဒီးယွၤအစုအိၣ်ဝဲဆူၣ်ဆူၣ်ကလဲာ်လၢယလိၤလီၤ.
\p
\v 15 ဒီးယဟဲဆူပှၤလၢအကဲကုၢ်လၢ တ့ၤလၤဘံးအပူၤ, လၢအအိၣ်ဝဲဆိးဝဲလၢထံမိၢ်ပှၢ်ကဘၢ်အနံၤ, ဒီးယအိၣ် ဖဲအဝဲသ့ၣ်အိၣ်ဝဲ, ဒီးယဆ့ၣ်နီၤအိၣ်လၢယသးကတုၤ လၢအကျါနွံနံၤလီၤ.
\p
\v 16 ဒီးလၢနွံနံၤအကတၢၢ်န့ၣ် တၢ်မၤအသးလၢယွၤအက လုၢ်ဘၣ်ယၤ, ဒီးစံးဝဲဒၣ်,
\v 17 ပှၤကညီဖိခွါဧၢ, ယပာ်နၤ လၢပှၤပၢၤတၢ်ဖိလၢအံၣ်စရ့လး အပှၤဟံၣ်ဖိအဂီၢ်, ဒီး ကနၣ်တၢ်ကတိၤလၢယထးခိၣ်, ဒီးသိၣ်က့ၤအီၤလၢ ယကလုၢ်တက့ၢ်.
\p
\v 18 တုၤယစံးဘၣ်ပှၤတတီတလိၤန့ၣ်, သံဒီးနကသံလီၤ န့ၣ်, ဒီးနမ့ၢ်တသိၣ်က့ၤသီက့ၤဘၣ်အီၤ, ဒီးတကတိၤ ဘၣ်တၢ်ဒီးအီၤ ဒ်သိးပှၤတတီတလိၤကဃၣ်ကွံာ်အ သးလၢအကျဲတတီတလိၤဘၣ်ဒီးမူဝဲဒီး တၢ်လၢပှၤ တတီတလိၤန့ၣ်ကသံဝဲလၢအတၢ်အၢအပူၤလီၤ. ဘၣ် ဆၣ်ဒီးယကဃုအသွံၣ်လၢနစုပူၤလီၤ.
\p
\v 19 ဒီးနမ့ၢ်သိၣ်က့ၤပှၤတတီတလိၤဒီး, မ့ၢ်တဃၣ်ကွံာ် ဘၣ်အသးလၢတၢ်တတီတလိၤဘၣ်, ဒီးလၢအကျဲတ တီတလိၤဘၣ်ဒီး, ကသံဝဲလၢအတၢ်အၢအပူၤလီၤ. ဘၣ်ဆၣ်ဒီးနမၤပူၤမၤဖျဲးလံနသးလံလီၤ.
\p
\v 20 မၤကဒီးတစုတုၤပှၤအတီအလိၤ ဃၣ်ကွံာ်အသးလၢ အတၢ်တီတၢ်လိၤ, ဒီးမၤတၢ်ဒဲးဘး, ဒီးယပာ်ခီၣ်ဘၣ် တိၢ်အလီၢ်လၢအမဲာ်ညါဒီး, ကသံဝဲလီၤ. မ့ၢ်နတသိၣ် က့ၤဘၣ်အီၤဒီး, ကသံဝဲလၢအတၢ်ဒဲးဘးအပူၤ, ဒီး အတၢ်တီတၢ်လိၤလၢအမၤဝဲန့ၣ် တၢ်တသ့ၣ်နီၣ်ထီၣ် က့ၤဘၣ်. ဘၣ်ဆၣ်ဒီးယကဃုအသွံၣ်လၢနစုပူၤလီၤ.
\p
\v 21 မ့ၢ်နာ်သက့ဒ်န့ၣ်ဒီးနမ့ၢ်သိၣ်က့ၤပှၤတီပှၤလိၤ, ဒ်သိး ပှၤတီပှၤလိၤအသုတမၤတၢ်ဒဲးဘးတဂ့ၤဒီး, ပှၤတီပှၤ လိၤန့ၣ်မ့ၢ်တမၤတၢ်ဒဲးဘးဒီး, မူဒီးကမူဝဲလီၤ. အဂ့ၢ် ဒ်အံၤ, ဒိးတၢ်သိၣ်က့ၤအီၤလီၤ. ဒီးနဲဒၣ်အံၤနမၤပူၤမၤ ဖျဲးနသးလီၤ.
\p
\v 22 ဒီးယွၤအစုအိၣ်ဝဲလၢယလိၤဖဲန့ၣ်, ဒီးစံးဘၣ်ယၤ, ဂဲၤ ဆၢထၢၣ်, လဲၤတၢ်ဆူတၢ်ပျီပူၤ, ဒီးယကကတိၤတၢ်ဒီး နၤဖဲန့ၣ်လီၤ.
\p
\v 23 ဒီးယဂဲၤဆၢထၢၣ်, ဒီးလဲၤဆူတၢ်ပျီပူၤ, ဒီးကွၢ်ကွၢ်, ယွၤအလၤကပီၤဆၢထၢၣ်ဖဲန့ၣ်, ဒ်တၢ်လၤကပီၤလၢ ယထံၣ်ဘၣ်လၢထံမိၢ်ပှၢ်ကဘၢ်အနံၤအသိးန့ၣ်, ဒီးယ လီၤဃံၤအီထီလာ်လီၤ.
\p
\v 24 ဒီးသးန့ၣ်ဟဲနုာ်ဝဲလၢယပူၤ, ဒီးပာ်ဆၢထၢၣ်ယၤ, ဒီး ကတိၤတၢ်ဒီးယၤ, ဒီးစံးဘၣ်ယၤ, လဲၤကးတံာ်ဃာ်န သးလၢနဟံၣ်ပူၤတက့ၢ်.
\v 25 ဒီးနဲဒၣ်အံၤပှၤကညီဖိခွါဧၢ, ကွၢ်ကွၢ်, တၢ်ကပာ်ပျံၤစၢဃာ်လၢနလိၤ, ဒီးကစၢ ဃာ်နၤလၢအီၤ, ဒီးနတလဲၤထီၣ်ဘၣ်လၢပှၤတဖၣ်န့ၣ် အကျါဘၣ်.
\v 26 ဒီးယကဒုးစဲဘူးနပျ့ၤဒိးနခၣ်ခိၣ်, ဒီးန ကအိၣ်တအုၣ်, ဒီးတကဲထီၣ်ဘၣ်ပှၤသိၣ်ဃီၣ်တၢ်လၢ အဂီၢ်ဘၣ်. အဂ့ၢ်ဒ်အံၤ, မ့ၢ်ဝဲလၢပှၤဟံၣ်ဖိလၢအပူထီၣ် ဒၣ်တၢ်လီၤ.
\p
\v 27 ဘၣ်ဆၣ်ဒီးတုၤယကတိၤတၢ်ဒီးနၤဒီး, ယကဒုးအဲး ထီၣ်နထးခိၣ်, ဒီးနကစံးဘၣ်အီၤ, ကစၢ်ယွၤစံးဒ်အံၤ, ပှၤလၢအကကနၣ်တၢ်န့ၣ် ကကနၣ်ဒၣ်ဝဲတက့ၢ်. ဒီး ပှၤလၢအဆိတ့ၢ်ဝဲန့ၣ်ကဆိတ့ၢ်ဒၣ်ဝဲတက့ၢ်.
\c 4
\cl ၄
\p
\v 1 ဒီးနဲဒၣ်အံၤပှၤကညီဖိခွါဧၢ, ဟံးန့ၢ်အူးခဲဘ့ၣ်ဘၣ်တ ဘ့ၣ်, ဒီးပာ်အီၤလၢနမဲာ်ညါ, ဒီးကွဲးဝ့ၢ်ယရူၤၡလ့ၣ်အ ဂီၤလၢအလိၤ,
\v 2 ဒီးကဝီၤဃာ်အီၤ, သူၣ်တိာ်ထီဒါအီၤ, ဒီးမၤထီၣ်ခိၣ်ဒူထီဒါအီၤ, ဒီးသူၣ်ဒဲထီဒါအီၤ, ဒီးပာ်နီၣ် ဘၢၣ်ဖျိတၢ်ဝးတရံးအီၤတက့ၢ်.
\p
\v 3 ဒီးနဲဒၣ်အံၤဟံးန့ၢ်သပၢၤထးဘ့ၣ်ဘၣ်တဘ့ၣ်, ဒီးပာ် အီၤလၢခိၣ်ဒူထးအဂီၢ်လၢနၤဒီးဝ့ၢ်အဘၢၣ်စၢၤ, ဒီးပာ်န မဲာ်ထီဒါအီၤတက့ၢ်. ဒီးကဘၣ်တၢ်ကဝီၤဃာ်အီၤ, ဒီး နကကဝီၤဃာ်အီၤလီၤ. အဝဲန့ၣ်ကကဲထီၣ်အပနီၣ်လၢ အံၣ်စရ့လးအပှၤဟံၣ်ဖိအဂီၢ်လီၤ.
\p
\v 4 ဒီးနဲဒၣ်အံၤမံလီၤလၢနကပၤအစ့ၣ်တခီ, ဒီးပာ်အံၣ် စရ့လးအပှၤဟံၣ်ဖိအတၢ်အၢလၢအလိၤတက့ၢ်. နက စိာ်အတၢ်အၢဒ်အမုၢ်နံၤတဖၣ် လၢနမံလီၤလၢအဖီခိၣ် အတၢ်ဂံၢ်အသိးန့ၣ်လီၤ.
\p
\v 5 အဂ့ၢ်ဒ်အံၤ, လၢအတၢ်အၢအနံၣ်တဖၣ်အဂီၢ် ယ ပာ်လီၤမုၢ်နံၤတဖၣ်လၢနဂီၢ်, အနံၤသၢကယၤခွံဆံလီၤ. ဒီးနကစိာ်အံၣ်စရ့လးအပှၤဟံၣ်ဖိအတၢ်အၢအနံၤ ပှဲၤ န့ၣ်လီၤ.
\p
\v 6 ဒီးတုၤနမၤပှဲၤထီၣ်မုၢ်နံၤတဖၣ်ဝံၤဒီး, မံလီၤကဒီးလၢ နကပၤအထွဲတခီတက့ၢ်. ဒီးနကစိာ်ယူဒၤအပှၤဟံၣ် ဖိအတၢ်အၢအနံၤလွံၢ်ဆံလီၤ. လၢတနံၣ်အဂီၢ်ယပာ် လီၤန့ၢ်နၤလၢမုၢ်တနံၤလီၤ.
\p
\v 7 ဒီးကွၢ်လၢနမဲာ်ဆူယရူၤၡလ့ၣ်လၢ တၢ်ကဝီၤဃာ် အီၤ, ဒီးမၤဘ့ၣ်ဆ့နစုဒုၣ်, ဒီၤကတိၤတၢ်လၢဝံအကျိာ် ထီဒါအီၤတက့ၢ်.
\p
\v 8 ဒီးကွၢ်ကွၢ်, ယကပာ်တၢ်စၢဃာ်လၢနလိၤ, ဒီးနတ ဃၣ်ကပၤဘၣ်နသးလၢ တခီဆူတခီဘၣ်တုၤနမၤ လၢာ်နကဝီၤဃာ်တၢ်အမုၢ်နံၤတဖၣ်လီၤ.
\p
\v 9 ဒီးနဲဒၣ်အံၤဟံးန့ၢ်ဘုကၠူၣ်, ဒီးဘုမုယီၤ, ဒီးဘီဘၣ် သၣ်, ဒီးပထိးသၣ်, ဒီးသွံသၣ်, ဒီးတုၤကူးစမ့းတဖၣ် လၢနဂီၢ်, ဒီးဒၢနုာ်အီၤလၢသပၢၤတဖျၢၣ်ဃီ, ဒီးမၤန ကိၣ်လၢအီၤလၢမုၢ်နံၤတဖၣ် လၢနကမံလီၤလၢနက ပၤန့ၣ်တက့ၢ်. သၢကယၤခွံဆံနံၤန့ၣ်နကအီၣ်တၢ်လၢ အီၤလီၤ.
\p
\v 10 ဒီးတၢ်အီၣ်လၢနကအီၣ်န့ၣ် နဘၣ်စီၤအီၤတနံၤၡက့ လးခံဆံ, တနံၤၡက့လးခံဆံလီၤ. နဘၣ်အီၣ်အီၤလၢ တကတီၢ်ဘၣ်တကတီၢ်လီၤ.
\v 11 ဃီၣ်ထံသတးဒီး, န ဘၣ်အီထံ, တဟံၣ်ဃုပူတပူလီၤ. နဘၣ်အီအီၤလၢ တကတီၢ်ဘၣ်တကတီၢ်လီၤ.
\p
\v 12 ဒီးနဘၣ်အီၣ်ဘုမုယီၤအကိၣ်ဘ့ၣ်ဘၣ်, ဒီးနဘၣ်ကုၢ် အီၤလၢတၢ်အ့ၣ်လၢအဟဲလီၤလၢပှၤကညီအပူၤ, လၢ အဝဲသ့ၣ်အမဲာ်ညါလီၤ.
\v 13 ဒီးယွၤစံးဝဲဒၣ်, ဒ်န့ၣ်သိးပှၤ အံၣ်စရ့လးဖိကအီၣ်အကိၣ် တကဆှီဘၣ်လၢပှၤက လုာ်တဖၣ်အကျါဖဲယကဟီထီၣ်ကွံာ်အီၤလီၤ.
\p
\v 14 ဒီးယစံး, အၣ်, ကစၢ်ဧၢ, ကွၢ်ကွၢ်, ယဲဒၣ်အံၤယသး တကဆှီတ့ၢ်နီတစုဘၣ်. အဂ့ၢ်ဒ်အံၤ, လၢယဖိၣ်သၣ် ခွါထီၣ်လံၤလံၤတုၤခဲကနံၣ်အံၤ တၢ်လၢအသံဒၣ်တၢ် မ့ၢ်ဂ့ၤ, ဒီးတၢ်လၢတၢ်အ့ၣ်ဖှီကွံာ်မ့ၢ်ဂ့ၤ, ယတအီၣ် ဘၣ်. ဒီးတၢ်ညၣ်တကဆှီဘၣ်န့ၣ် တနုာ်ဘၣ်လၢယ ကိာ်ပူၤဘၣ်.
\p
\v 15 တုၤနုၤတဘျီစံးဘၣ်ယၤ, ကွၢ်ကွၢ်, ယဟ့ၣ်လီၤနၤ လၢဂီၤဖံးအအ့ၣ်လၢပှၤကညီအအ့ၣ်အလီၢ်လီၤ. ဒီးန ဘၣ်ကုၢ်ကိၣ်လၢအီၤလီၤ.
\p
\v 16 ဒီးစံးဘၣ်ယၤ, ပှၤကညီဖိခွါဧၢ, ကွၢ်ကွၢ်, ယကမၤကၢ် ကွံာ်ကိၣ်အနီၣ်ထိးဘိလၢ ယရူၤၡလ့ၣ်အပူၤ, ဒီးပှၤက အီၣ်ကိၣ်လၢပှၤစီၤဝဲ, အိၣ်ဒီးအသးကတုၤ,
\v 17 ဒ်သိး အကိၣ်ဒီးအထံကစှၤ, ဒီးအသးကကတုၤတဂၤဒီးတ ဂၤ, ဒီးကလၢာ်ကွံာ်ဝဲလၢအတၢ်အၢအဃိလီၤ.
\c 5
\cl ၅
\p
\v 1 ဒီးနဲဒၣ်အံၤ, ပှၤကညီဖိခွါဧၢ, ဟံးန့ၢ်ဒီလၢအကနၣ် အ့ၣ်ဂ့ၤတဘ့ၣ်, ပှၤလူၤတၢ်ဖိအဒီ, ဒီးလူၤနခိၣ်, ဒီးနခၣ် ဆူၣ်, ဒီးဟံးန့ၢ်စီးပီၢ်လၢအစီၤတၢ်, ဒီးနီၤဖးနခိၣ်သူဒီး နခၣ်ဆူၣ်အဆၢတက့ၢ်.
\p
\v 2 တုၤတၢ်ကဝီၤဃာ်ဝ့ၢ်အမုၢ်နံၤတဖၣ်ကလၢာ်ဒီး, သၢ ပူတပူန့ၣ်နဘၣ်ဆူးထီၣ်ကွံာ်လၢမ့ၣ်အူလၢ ဝ့ၢ်အသး ကံၢ်ပူၤ, ဒီးနဘၣ်ဟံးန့ၢ်သၢပူတပူ, ဒီးကျီအီၤဝးတရံးဝဲ လၢနး, ဒီးသၢပူတပူန့ၣ် နဘၣ်မၤပြံပြါအီၤလၢက လံၤအကျါ, ဒီးယကဒုးပိာ်အခံလၢနးတဘ့ၣ်လီၤ.
\v 3 ဒီး နဘၣ်ဟံးန့ၢ်စှၤဘိလၢအကျါ, ဒီးဘိၣ်ထီၣ်အီၤလၢန ဆ့အခီၣ်ထံးအပူၤလီၤ.
\v 4 ဒီးလၢအဝဲသ့ၣ်အကျါန့ၣ် နဘၣ်ဟံးန့ၢ်ကဒီးတနီၤ, ဒီးဖၢလီၤအီၤလၢမ့ၣ်အူကျါ, ဒီးဆူးထီၣ်ကွံာ်အီၤလၢမ့ၣ်အူလီၤ. မ့ၣ်အူကဟဲထီၣ် လၢအီၤဒီးဘၣ်အံၣ်စရ့လးအပှၤဟံၣ်ဖိခဲလၢာ်လီၤ.
\p
\v 5 ကစၢ်ယွၤစံးဒ်အံၤ, အဝဲအံၤမ့ၢ်ယရူၤၡလ့ၣ်လီၤ. ယ ပာ်လီၤအီၤလၢပှၤကလုာ်တဖၣ်, ဒီးထံဧိၤကီၢ်ဧိၤအိၣ်ဝး တရံးအီၤတဖၣ်အသးကံၢ်ပူၤလီၤ.
\v 6 ဒီးပူထီၣ်ယတၢ် စံၣ်ညီၣ်လၢအမၤတၢ်အၢအါန့ၢ် ပှၤကလုာ်တဖၣ်, ဒီး ယတၢ်သိၣ်တၢ်သီအါန့ၢ်ကီၢ်လၢ အဝးတရံးအီၤတ က့ၢ်လီၤ. အဂ့ၢ်ဒ်အံၤ, ညိကွံာ်ယတၢ်စံၣ်ညီၣ်, ဒီးတလဲၤ ဘၣ်လၢယတၢ်သိၣ်တၢ်သီအပူၤဘၣ်.
\p
\v 7 မၤသးဒ်န့ၣ်ဒီးကစၢ်ယွၤစံးဒ်အံၤ, မ့ၢ်သုပူထီၣ်အါန့ၢ် ပှၤကလုာ်တဖၣ်ဝးတရံးသု, ဒီးတလဲၤဘၣ်လၢယတၢ် သိၣ်တၢ်သီအပူၤ, ဒီးတတိၢ်န့ၢ်ဘၣ်ယတၢ်စံၣ်ညီၣ် ဘၣ်, ဒီးမ့ၢ်သုမၤတၢ်ဒ်ပှၤကလုာ်တဖၣ် အိၣ်ဝးတရံး သုအလုၢ်အလၢ်အသိးန့ၣ်ဒီး,
\v 8 ကစၢ်ယွၤစံးဒ်အံၤ, ကွၢ်ကွၢ်, တၢ်လၢယၤအံၤ ယထီဒါနၤလီၤ. ဒီးယမၤတၢ် စံၣ်ညီၣ်တဖၣ် ထီဒါနၤလၢပှၤကလုာ်တဖၣ်အမဲာ်ညါ လီၤ.
\v 9 ဒီးယကမၤနၤလၢတၢ်လၢယတမၤတ့ၢ်ဘၣ်, ဒီး တၢ်လၢယတမၤလၢၤဘၣ်လၢ နတၢ်အၢခဲလၢာ်အဃိ လီၤ.
\p
\v 10 မၤသးဒ်န့ၣ်ဒီးပၢ်တဖၣ်က အီၣ်အဖိခွါတဖၣ်လၢန ပူၤ, ဒီးဖိခွါတဖၣ်ကအီၣ်အပၢ်တဖၣ်, ဒီးယကမၤတၢ် စံၣ်ညီၣ်တဖၣ်လၢနပူၤ, ဒီးနတၢ်အိၣ်လီၤတဲာ်ခဲလၢာ် န့ၣ်ယကမၤလီၤပြံလီၤပြါအီၤဆူ ကလံၤကိးခီဒဲးအကျါ ခဲလၢာ်န့ၣ်လီၤ.
\p
\v 11 မၤသးဒ်န့ၣ်ဒီးယမူယဲ, ယွၤစံးဝဲဒၣ်, မ့ၢ်နမၤဘၣ်အၢ ယလီၢ်စီဆှံလၢ နတၢ်တကဆှီဘၣ်ခဲလၢာ်ဒီးလၢန တၢ်သးဘၣ်အၢခဲလၢာ်ဒီး, ယကဃၣ်ကွံာ်ယမဲာ်လၢ နအိၣ်ဒီးယတသးလီဘၣ်, ဒီးယတသးကညီၤဘၣ် လီၤ.
\p
\v 12 ပှၤသၢပူတပူလၢနပူၤန့ၣ်ကသံလၢ တၢ်သံသတြိာ်, ဒီးကလၢာ်ကွံာ်ဝဲလၢတၢ်သၣ်ဝံၤလီၤဒိလၢနပူၤ, ဒီးပှၤ သၢပူတပူကလီၤဃံၤလၢနးဝးတရံးနၤ, ဒီးယကမၤပြံ ပြါသၢပူတပူဆူ ကလံၤကိးခီဒဲးအကျါခဲလၢာ်, ဒီးယ ကဒုးပိာ်အခံလၢနးတဘ့ၣ်လီၤ.
\p
\v 13 ဒီးယသးထီၣ်ကလၢာ်ကွံာ်, ဒီးယကဒုးအိၣ်ဘှံးယ သးကဲၤထီၣ်လၢအလိၤ, ဒီးယသးကမုာ်ထီၣ်က့ၤလီၤ. ဒီးတုၤယမၤလၢထီၣ်ပှဲၤထီၣ်ယသးကဲၤထီၣ်လၢအလိၤ ဒီး, ကသ့ၣ်ညါလၢယၤ, ယွၤအံၤယကတိၤတၢ်လၢယ သးဆူၣ်လီၤ.
\p
\v 14 ဒီးယကမၤသယုၢ်နၤ, ဒီးတၢ်ဒုၣ်ဒွဲၣ်အလီၢ်လၢပှၤက လုာ်ခဲလၢာ်အကျါလၢအအိၣ်ဝးတရံးနၤ, လၢကယဲၢ် ပှၤလၢအလဲၤတြူာ်နၤအမဲာ်ညါခဲလၢာ်လီၤ.
\v 15 တုၤယ မၤတၢ်စံၣ်ညီၣ်တဖၣ်လၢယသးထီၣ်, ဒီးလၢယသး ကဲၤထီၣ်, ဒီးလၢယသးကဲၤထီၣ်အသိၣ်ဃီၣ်တၢ်လၢန ပူၤဒီး, နကကဲထီၣ်တၢ်ဒုၣ်ဒွဲၣ်အလီၢ်, ဒီးတၢ်စံးအၢ အလီၢ်, တၢ်သိၣ်က့ၤအလီၢ်, ဒီးတၢ်ကမၢကမၣ်အလီၢ်, လၢပှၤကလုာ်တဖၣ်အိၣ်ဝးတရံးနၤအဂီၢ်လီၤ. တၢ်လၢ ယၤယွၤအံၤ, ယကတိၤတၢ်န့ၣ်လီၤ.
\p
\v 16 တုၤယပျၢ်တၢ်သၣ်ဝံၤလီၤဒိအပျၢ်အၢတဖၣ် ဆူအ လိၤ, လၢအမ့ၢ်လၢတၢ်မၤဟးဂီၤတၢ်အဂီၢ်, လၢယက မၢအမၤဟးဂီၤသု, ဒီးမၤဒိၣ်ထီၣ်တၢ်သၣ်ဝံၤလီၤဒိလၢ သုကျါ, ဒီးမၤကၢ်ကွံာ်သုကိၣ်အနီၣ်ထိးဘိဒီး, ကမၤ အသးလီၤ.
\p
\v 17 ဒီးယကမၢလီၤတၢ်သၣ်ဝံၤလီၤဒိ, ဒီးဆၣ်ဖိကီၢ်ဖိအ ဒူလၢအကမၤလၢာ်ကွံာ်နဖိနလံၤ, ဒီးတၢ်သံသတြိာ်, ဒီးတၢ်သွံၣ်န့ၣ်ကခီဂာ်နၤ, ဒီယကဒုးဘၣ်နၤလၢနးဧိၤ ဘီဧိၤလီၤ. တၢ်လၢယၤယွၤအံၤ, ယကတိၤလံတၢ်လံ.
\c 6
\cl ၆
\p
\v 1 ဒီးယွၤအကလုၢ်ဘၣ်ယၤဒီးစံးဝဲဒၣ်, ပှၤကညီဖိခွါ ဧၢ,
\v 2 ကွၢ်လၢနမဲာ်ဆူအံၣ်စရ့လးအကစၢၢ်ကလိ, ဒီး ကတိၤတၢ်လၢဝံကျိာ်လၢအဂ့ၢ်ဒီးစံး,
\v 3 အံၣ်စရ့လးအ ကစၢၢ်သ့ၣ်ဧၢ, ကနၣ်ကစၢ်ယွၤအကလုၢ်တက့ၢ်. ယွၤ စံးဘၣ်ကစၢၢ်, ဒီးတၢ်စိခိၣ်, ဒီးထံဖိကျိ, ဒီးတၢ်ပျီပူၤ, ဒီး ကစၢၢ်ကဆူးဒ်အံၤ, ကွၢ်ကွၢ်, ယကဒုးဘၣ်သုလၢနးတ ဘ့ၣ်, ဒီးယကမၤဟးဂီၤသုလီၢ်ထီၣ်ထီတဖၣ်လီၤ.
\v 4 ဒီး သုတၢ်လုၢ်လီၢ်တဖၣ်ကအိၣ်သယုၢ်, ဒီးသုတၢ်ဂီၤဃ မၣ်တဖၣ်ကကၢ်ကွံာ်, ဒီးယကတ့ၢ်လီၤသုပှၤဘၣ်တၢ် ကျီသံတဖၣ်လၢသုတၢ်ဂီၤတၢ်ဖီၣ်အမဲာ်ညါလီၤ.
\p
\v 5 ဒီးယပာ်လီၤပှၤအံၣ်စရ့လးဖိအစိၣ်တဖၣ် လၢအတၢ် ဂီၤတၢ်ဖီၣ်အမဲာ်ညါ, ဒီးယကမၤလီၤပြံလီၤပြါအဃံ အကွဲလၢသုတၢ်လုၢ်အလီၢ်အဃၢၤဝးတရံးဝဲလီၤ.
\p
\v 6 လၢသုအိၣ်သုဆိးအလီၢ်ခဲလၢာ်န့ၣ် တၢ်ကမၤလူၤခူ ဧိၤဝ့ၢ်ဧိၤ, ဒီးတၢ်အလီၢ်ထီၣ်ထီတဖၣ်န့ၣ် ကအိၣ်သ ယုၢ်, ဒ်သိးတၢ်ကမၤလူၤ, ဒီးမၤသယုၢ်အီၤ, ဒီးသုတၢ် ဂီၤတၢ်ဖီၣ်ကကၢ်ကွံာ်, ဒီးဆိတ့ၢ်, ဒီးဒ်သိးတၢ်ကကူာ် လီၤကွံာ်သုတၢ်ဂီၤဃမၣ်, ဒီးသုမၤတၢ်တဖၣ်န့ၣ်က တုၤလၢတၢ်ဟးဂီၤလီၤ.
\v 7 ဒီးပှၤဘၣ်တၢ်မၤသံအီၤတ ဖၣ် ကလီၤဃံၤလၢသုကျါ, ဒီးသုကသ့ၣ်ညါလၢယမ့ၢ် ယွၤလီၤ.
\p
\v 8 ဘၣ်ဆၣ်ဒီးယကပာ်လီၤတဲာ် တၢ်အိၣ်လီၤတဲာ်, ဒ် သိးတုၤသုလီၤပြံလီၤပြါလၢကီၢ်တဖၣ်အကျါဒီး, သု ကအိၣ်ဒီးပှၤလၢအပူၤဖျဲးဒီးနး လၢပှၤကလုာ်တဖၣ်အ ကျါတနီၤလီၤ.
\p
\v 9 ဒီးပှၤလၢအပူၤဖျဲး လၢသုကျါန့ၣ် ကသ့ၣ်နီၣ်ထီၣ် က့ၤယၤလၢပှၤကလုာ်တဖၣ်အကျါ, ဖဲပှၤကစိာ်မၢကဲ ကုၢ်အီၤလီၤ. အဂ့ၢ်ဒ်အံၤ, ယကမၤဟးဂီၤအသးမၤက မၣ်မုၣ်ကမၣ်ခွါလၢအဟးသဒၣ်ယၤ, ဒီးအမဲာ်လၢအ လဲၤမၤကမၣ်မုၣ်ကမၣ်ခွါလၢ အတၢ်ဂီၤတၢ်ဖီၣ်လီၤ. ဒီးကသးဟ့လီၤအသးလၢတၢ်အၢလၢ အမၤဝဲလၢအ တၢ်သးဘၣ်အၢခဲလၢာ်အကျါအဃိလီၤ.
\v 10 တုၤနုၤတ ဘျီကသ့ၣ်ညါဝဲ လၢယမ့ၢ်ယွၤ, ဒီးလၢယတစံးဘၣ် လၢယကမၤအီၤလၢတၢ်အၢအံၤကလီလီဘၣ်.
\p
\v 11 ကစၢ်ယွၤစံးဒ်အံၤ, သီလၢနစု, ဒီးဆှ့ၣ်လၢနခီၣ်, ဒီး စံး, အါလၣ်, လၢအံၣ်စရ့လးအပှၤဟံၣ်ဖိအတၢ်သး ဘၣ်အၢအအၢအသီခဲလၢာ်အဃိတက့ၢ်. အဂ့ၢ်ဒ်အံၤ, ကလီၤဃံၤလၢနးဧိၤဘီဧိၤ, လၢတၢ်သၣ်ဝံၤလီၤဒိ, ဒီး လၢတၢ်သံသတြိာ်လီၤ.
\p
\v 12 ပှၤအိၣ်ဝဲလၢအယံၤန့ၣ် ကသံလၢတၢ်သံသတြိာ်, ဒီး ပှၤအိၣ်ဝဲလၢအဘူးန့ၣ်ကလီၤဃံၤလၢနးဧိၤဘီဧိၤ, ဒီး ပှၤလၢအအိၣ်လီၤတဲာ်, လၢတၢ်ဝီၤဃာ်အီၤန့ၣ်ကသံ လၢတၢ်သၣ်ဝံၤလီၤဒိလီၤ. ယကမၤလၢထီၣ်ပှဲၤထီၣ်ယ သးကဲၤထီၣ်လၢအလိၤဒ်န့ၣ်လီၤ.
\p
\v 13 တုၤအပှၤဘၣ်တၤမၤသံအီၤအိၣ်ဝဲလၢ အတၢ်ဂီၤတၢ် ဖီၣ်အကျါဝးတရံးအတၢ်လုၢ်လီၢ်, လၢကယဲၢ်တၢ်စိခိၣ် ထီအလိၤ, လၢကယဲၢ်ကစၢၢ်ကလိအဒီခိၣ်ခဲလၢာ်, ဒီး လၢကယဲၢ်သ့ၣ်သံကစဲာ်အဖီလာ်, ဒီးလၢကယဲၢ်သ့ ထိးဖၣ်တီၣ်အဖီလာ်, ဖဲဒၣ်အလီၢ်လၢအမၤဘူၣ်အတၢ် ဂီၤတၢ်ဖီၣ်လၢတၢ်နၢမူဒီး, သုကသ့ၣ်ညါလၢယမ့ၢ်ယွၤ လီၤ.
\p
\v 14 ဒီးယကယူာ်ထီၣ်ယစုထီဒါအီၤ, ဒီးမၤသယုၢ်ထံဧိၤ ကီၢ်ဧိၤ, မ့ၢ်မးယကမၤသယုၢ်အီၤနးန့ၢ်ပှၢ်မုၢ်ကနၢဒံး ဘလးတက့ၢ်, လၢအအိၣ်အဆိးအလီၢ်ခဲလၢာ်အပူၤ, ဒီးကသ့ၣ်ညါဝဲလၢယမ့ၢ်ယွၤလီၤ.
\c 7
\cl ၇
\p
\v 1-2 ဒီးယွၤအကလုၢ်ဘၣ်ယၤဒီးစံးဝဲဒၣ်,― ဒီးနဲဒၣ်အံၤ, ပှၤကညီဖိခွါဧၢ, ကစၢ်ယွၤစံးလၢအံၣ်စရ့လးအကီၢ် အဂ့ၢ်ဒ်အံၤ, တၢ်အကတၢၢ်, တၢ်အကတၢၢ်ဟဲဘၣ် ကီၢ်လွံၢ်နၢၣ်လီၤ.
\v 3 ခဲကနံၣ်အံၤတၢ်အကတၢၢ်ဘၣ်နၤ လီၤ. အဂ့ၢ်ဒ်အံၤ, ယကပျၢ်ယသးထီၣ်ဆူနအိၣ်, ဒီးယ ကစံၣ်ညီၣ်နၤဒ်နကျဲတဖၣ်အသိး, ဒီးယကဟ့ၣ်ကၣ် နၤလၢနတၢ်သးဘၣ်အၢခဲလၢာ်န့ၣ်လီၤ.
\v 4 ဒီးယမဲာ်တ သးလီဘၣ်နၤ, ဒီးယတသးကညီၤဘၣ်, ဒီးယကဟ့ၣ် ကၣ်နၤလၢနကျဲတဖၣ်, ဒီးနတၢ်သးဘၣ်အၢတဖၣ်န့ၣ် ကအိၣ်ဝဲလၢဝဲလၢနပူၤ, ဒီးသုကသ့ၣ်ညါလၢယမ့ၢ် ယွၤလီၤ.
\p
\v 5 ကစၢ်ယွၤစံးဝဲဒ်အံၤ, တၢ်အၢတမံၤ, တၢ်အၢ, ကွၢ်ကွၢ်, ဟဲဝဲလီၤ.
\v 6 တၢ်အကတၢၢ်ဟဲဝဲ, တၢ်အကတၢၢ်ဟဲ ဝဲလီၤ. ဖုသံနီၣ်ဝဲထီဒါနၤ, ကွၢ်ကွၢ်, ဟဲဝဲလီၤ.
\p
\v 7 ပှၤလၢအအိၣ်အဆိးလၢကီၢ်ပူၤဧၢ, မုၢ်ဆ့ၣ်ထီၣ်န့ၢ် နၤ, တၢ်အဆၢအကတီၢ်ဘၣ်လံ, တၢ်တၢထီၣ်တၢလီၤ အမုၢ်တနံၤအိၣ်ဘူးထီၣ်လံ. တမ့ၢ်ဘၣ်တၢ်သးခုအ သီၣ်လၢကစၢၢ်ကလိဘၣ်.
\p
\v 8 ခဲကနံၣ်အံၤဘူးဒီးယကလူလီၤ ယသးကဲၤထီၣ်လၢန လိၤ, ဒီးမၤလၢာ်ယသးထီၣ်လၢနလိၤ, ဒီးယကစံၣ် ညီၣ်နၤဒ်နကျဲတဖၣ်အသိး, ဒီးယကဟ့ၣ်ကၣ်နၤလၢ နတၢ်သးဘၣ်အၢခဲလၢာ်လီၤ.
\p
\v 9 ဒီးယမဲာ်တသးလီဘၣ်, ဒီးယတသးကညီၤဘၣ်, ယ ကဟ့ၣ်ကၣ်တၢ်လၢနၤဒ်နကျဲတဖၣ်အသိးန့ၣ်, ဒီးန တၢ်သးဘၣ်အၢတဖၣ်ကဘၣ်နၤ, ဒီးသုကသ့ၣ်ညါလၢ ယၤယွၤအံၤ, ယကျီသုလီၤ.
\p
\v 10 ကွၢ်ကွၢ်, မုၢ်တနံၤန့ၣ်, ကွၢ်ကွၢ်, ဟဲဝဲ, မုၢ်ဆ့ၣ်ထီၣ်ဝဲ, နီၣ်ထိးဘိဆှိးထီၣ်လံ, တၢ်သးထီၣ်ထီဘိၣ်ထီၣ်လံ.
\p
\v 11 တၢ်မၤန့ၢ်ဆူၣ်န့ၣ် ကဲထီၣ်လံတၢ်တတီတလိၤအနီၣ် တီၢ်လံ. အဝဲသ့ၣ်မ့ၢ်ဂ့ၤ, အပှၤဂီၢ်မုၢ်မ့ၢ်ဂ့ၤ, အတၢ်အိၣ် ဖှိၣ်မ့ၢ်ဂ့ၤ, တအိၣ်လီၤတဲာ်ဘၣ်နီတဂၤဘၣ်. ဒီးပှၤတ ဟီၣ်ဘၣ်လၢအဃိဘၣ်.
\v 12 အကတီၢ်ဟဲဘၣ်ဝဲ, မုၢ်တ နံၤန့ၣ်သုးဘူးအသးလီၤ. ပှၤလၢအပှ့ၤတၢ်န့ၣ်မ်အသု တသးခုတဂ့ၤ. ဒီးပှးလၢအဆါကွံာ်တၢ်န့ၣ်မ်အသုတ သးအုးတဂ့ၤ. အဂ့ၢ်ဒ်အံၤ, တၢ်သးထီၣ်ဘၣ်ပှၤဂီၢ်မုၢ်ခဲ လၢာ်လီၤ.
\v 13 အဂ့ၢ်ဒ်အံၤ, ပှၤဆါတၢ်န့ၣ်မ့ၢ်မူဒံးဘၣ်ဆၣ် ဒီး, တက့ၤက့ၤဘၣ်ဆူတၢ်လၢအဘၣ်တၢ်ဆါကွံာ်အ သးအအိၣ်ဘၣ်. အဂ့ၢ်ဒ်အံၤ, တၢ်ထံၣ်လၢညါခီထီဒါ ပှၤဂီၢ်မုၢ်ခဲလၢာ်, တဟဲက့ၤနီတဂၤဘၣ်, ဒီးပှၤလၢအမူ ဝဲလၢအတၢ်အၢအပူၤ တမၤဆူၣ်ထီၣ်ဘၣ်အသးနီတ ဂၤဘၣ်.
\v 14 အူထီၣ်ကွဲၤ, ဒီးကတဲာ်ကတီၤတၢ်ခဲလၢာ် တက့ၢ်. ဘၣ်ဆၣ်ဒီးပှၤတလဲၤဒုးသုးဘၣ်နီတဂၤဘၣ်. အဂ့ၢ်ဒ်အံၤ, ယသးထီၣ်ဘၣ်အပှၤဂီၢ်မုၢ်ခဲလၢာ်လီၤ.
\p
\v 15 နးဧိၤဘီဧိၤအိၣ်ဝဲလၢခိ, ဒီးတၢ်သံသတြိာ်, ဒီးတၢ် သၣ်ဝံၤလီၤဒိအိၣ်ဝဲလၢအပူၤလီၤ. ပှၤအိၣ်ဝဲလၢပှၢ်လၢ် ကျါန့ၣ်ကသံဝဲလၢနးဧိၤဘီဧိၤ, ဒီးပှၤအိၣ်ဝဲလၢဝ့ၢ်ပူၤ န့ၣ် တၢ်သၣ်ဝံၤလီၤဒိ, ဒီးတၢ်သံသတြိာ်န့ၣ်ကအီၣ်ကွံာ် အီၤလီၤ.
\p
\v 16 ဒီးပှၤလၢအပူၤဖျဲးတၢ်လၢအကျါတဖၣ်န့ၣ် ကအိၣ် ဝဲလၢကစၢၢ်ကလိဒ်ထိၣ်လွံၢ်လၢ ကစၢၢ်ကဆူးပူၤအ သိးန့ၣ်လီၤ. အသူၣ်အုးသးအုးခဲလၢာ်လၢအတၢ်အၢ အဃိကိးဂၤဒဲးလီၤ.
\p
\v 17 ပှၤအစုအဂံၢ်အဘါကစၢ်လီၤခဲလၢာ်, ဒီးပှၤအခီၣ်လ့ၢ် ခိၣ်ကကဲထီၣ်ထံခဲလၢာ်လီၤ.
\v 18 ဒီးကကံၢ်တူာ်အယီၢ် ဒ့လၢထၢၣ်အတၢ်ကံးညာ်, ဒီးတၢ်မၤပျံၤတၢ်ကကျၢၢ် ဘၢအီၤ, ဒီးတၢ်မဲာ်ဆှးကအိၣ်ဝဲလၢ ပှၤအမဲာ်ခဲလၢာ်, ဒီးကယဲၢ်အခိၣ်ကလ့ၤခဲလၢာ်လီၤ.
\p
\v 19 ကကွံာ်တ့ၢ်အစ့လၢကျဲပူၤ, ဒီးတပးကဲဘၣ်အထူန့ၣ် ဘၣ်. အစ့ဒီးအထူမၤပူၤမၤဖျဲးအီၤလၢ ယွၤအတၢ်သး ထီၣ်အမုၢ်တနံၤတသ့ဘၣ်. အတၢ်သၣ်ဝံၤတဘျါလၢ အီၤ, ဒီးအဟၢဖၢတပှဲၤဘၣ်လၢအီၤဘၣ်. အဂ့ၢ်ဒ်အံၤ, မ့ၢ်အတၢ်ဒဲးဘးအခီၣ်ဘၣ်တိၢ်အလီၢ်န့ၣ်လီၤ.
\p
\v 20 အဂ့ၢ်ဒ်အံၤ, ပာ်အကယၢကယဲအဃံအလၤလၢတၢ် သးထီၣ်ထီ, ဒီးတ့အတၢ်သးဘၣ်အၢ, ဒီးအတၢ်သးဟ့ အလီၢ်အဂီၤတဖၣ်လၢအီၤလီၤ. မၤသးဒ်န့ၣ်ဒီးယက ပာ်အီၤလၢတၢ်ဘၣ်အၢဘၣ်သီလၢအဂီၢ်လီၤ.
\p
\v 21 ဒီးယကဟ့ၣ်လီၤအီၤလၢ ပှၤတခီဘီမုၢ်ဖိအစုပူၤလၢ အတၢ်ဂုာ်ဆူၣ်ပျီဆူၣ်အဂီၢ်, ဒီးလၢဟီၣ်ခိၣ်အပှၤတတီ တလိၤဘၣ်လၢတၢ်ဂုာ်န့ၢ်အဂီၢ်, ဒီးအဝဲသ့ၣ်တဖၣ်န့ၣ် ကမၤအီၤလၢတၢ်တကဆှီဘၣ်လီၤ.
\p
\v 22 ဒီးယကဃၣ်ကွံာ်ယမဲာ်လၢအအိၣ်, ဒီးအဝဲသ့ၣ်က မၤတကဆှီဘၣ်ယလီၢ်အိၣ်တဒၢလီၤ. ဒီးတမျိၤတမျာ် တဖၣ်ကလဲၤနုာ်, ဒီးမၤအီၤတကဆှီဘၣ်လီၤ.
\p
\v 23 တ့ပျံၤသွဲတဘိတက့ၢ်. အဂ့ၢ်ဒ်အံၤ, ထံဧိၤကီၢ်ဧိၤန့ၣ် ပှဲၤဝဲဒီးတၢ်မၤသံတၢ်တတီဘၣ်, ဒီးဝ့ၢ်န့ၣ်ပှဲၤဝဲဒီးတၢ် မၤန့ၢ်ဆူၣ်လီၤ.
\v 24 မၤသးဒ်န့ၣ်ဒီးယွၤကဒုးဟဲနုာ်ပှၤက လုာ်တဖၣ်လၢအအၢ, ဒီးကမၤန့ၢ်သုဟံၣ်သုဃီလီၤ. ဒီးယကဒုးဆိတ့ၢ်ပှၤအဆူၣ်အသးထီၣ်ထီ, ဒီးပှၤကမၤ တကဆှီဘၣ်အလီၢ်စီဆှံတဖၣ်လီၤ.
\p
\v 25 တၢ်မၤဟးဂီၤဟဲဝဲ ဒီးပှၤကဃုတၢ်ဃူတၢ်ဖိး, ဒီးတ ထံၣ်န့ၢ်ဘၣ်ဝဲဘၣ်.
\v 26 တၢ်နးတၢ်ဖှီၣ်န့ၣ်ကဘၣ်တၢ်နး တၢ်ဖှီၣ်ဒီးတၢ်အကစီၣ်န့ၣ် ကဘၣ်တၢ်အကစီၣ်လီၤ. ဒီးကဃုတၢ်ထံၣ်တၢ်လၢညါခီလၢ ဝံအအိၣ်ဘၣ်ဆၣ် ဒီး, တၢ်သိၣ်တၢ်သီကဟါမၢ်လၢပှၤလုၢ်တၢ်အဒိၣ်အ အိၣ်, ဒီးတၢ်ဒုးကူၣ်တၢ်န့ၣ်လၢပှၤသးပှၢ်အအိၣ်လီၤ.
\p
\v 27 စီၤပၤန့ၣ်အသူၣ်ကအုးအသးကအုး, ဒီးပဒိၣ်ဖးဒိၣ် တဖၣ်န့ၣ်ကကူကသိးဒီးတၢ်အသးကတုၤ, ဒီးပှၤကီၢ် ဖိအစုကဘၣ်တၢ်ကိၢ်တၢ်ဂီၤ, ဒီးယကမၤအီၤဒ်အကျဲ အကပူၤအသိးန့ၣ်, ဒီးဒ်အတၢ်စံၣ်ညီၣ်တဖၣ်အသိးန့ၣ် ယကစံၣ်ညီၣ်အီၤ, ဒီးကသ့ၣ်ညါဝဲလၢယမ့ၢ်ယွၤလီၤ.
\c 8
\cl ၈
\p
\v 1 လၢဃုနံၣ်တနံၣ်, လါဃုလါတလါ, ထီၣ်ယဲၢ်နံၤတ နံၤန့ၣ်ယဆ့ၣ်နီၤလၢယဟံၣ်ပူၤ, ဒီးယူဒၤအပှၤသူၣ်က့ သးပှၢ်ဆ့ၣ်နီၤဝဲလၢယမဲာ်ညါ, ဒီးတၢ်မၤအသးလၢက စၢ်ယွၤအစုလီၤဘၣ်ယၤဖဲန့ၣ်လီၤ.
\p
\v 2 ဒီးကကွၢ်တၢ်, ဒီးကွၢ်ကွၢ်, တၢ်အက့ၢ်အဂီၤမၤအသး ဒ်မ့ၣ်အူအသိး, တၢ်ဖျါလၢအယီၢ်ဒ့အဖီလာ်ဒ်မ့ၣ်အူ အသိး, ဒီးလၢအယီၢ်ဒ့အဖီခိၣ်န့ၣ် ဒ်တၢ်ကပီၤကယဲၢ် ကယူာ်အသိး, ဒ်လၢၢ်ဆှံဘီအသိးန့ၣ်လီၤ.
\p
\v 3 ဒီးယူာ်ထီၣ်တၢ်ဖျါဒ်အစုအသိး, ဒီးဟံးဃာ်ယခိၣ် သူ, ဒီးသးန့ၣ်စိာ်ထီၣ်ယၤလၢမူခိၣ်ဒီးဟီၣ်ခိၣ်အဘၢၣ် စၢၤ, ဒီးစိာ်ထီၣ်ယၤလၢတၢ်ထံၣ်လၢညါခီဘၣ်ဃးဒီး ယွၤအပူၤဆူယရူၤၡလ့ၣ်, ဆူဂၢၤလၢညါတခီအပဲတ ရီအကျဲစၢၤလၢအဒိးဝဲဆူ ကလံၤစိးတခီ, ဖဲတၢ်သး က့ၣ်အတၢ်ဂီၤလၢ အထိၣ်ဂဲၤတၢ်သးက့ၣ်န့ၣ်အိၣ်ဝဲ လီၤ.
\v 4 ဒီးကွၢ်ကွၢ်, အံၣ်စရ့လးအကစၢ်အလၤကပီၤ အိၣ်ဝဲဖဲန့ၣ်, ဒ်တၢ်ထံၣ်တၢ်လၢညါခီလၢ ယထံၣ်ဘၣ် လၢတၢ်ပျီပူၤအသိးန့ၣ်လီၤ.
\p
\v 5 တုၤနုၤတစုစံးလၢယၤ, ပှၤကညီဖိခွါဧၢ, ကျ့ထီၣ်နမဲာ် ဆူကလံၤစိးတခီတက့ၢ်. ဒီးယကျ့ထီၣ်ယမဲာ်ဆူက လံၤစိးတခီ, ဒီးကွၢ်ကွၢ်, လၢတၢ်လုၢ်လီၢ်အပဲတရီလၢ ကလံၤစိးတခီန့ၣ် တၢ်သးက့ၣ်အတၢ်ဂီၤအိၣ်ဝဲဖဲတၢ် လဲၤနုာ်လၢအလီၢ်လီၤ.
\v 6 ဒီးစံးဘၣ်ယၤ, ပှၤကညီဖိခွါ ဧၢ, ပှၤမၤဝဲဒ်လဲၣ်ဒ်လဲၣ်န့ၣ်နထံၣ်ဘၣ်စ့ၢ်ကီးဧါ. တၢ် သးဘၣ်အၢလၢအံၣ်စရ့လးအပှၤဟံၣ်ဖိမၤဖဲအံၤ ဒ်သိး ယကလဲၤယံၤဒီးယလီၢ်စီဆှံန့ၣ်မ့ၢ်အဒိၣ်လီၤ. ဒီးနက ထံၣ်ဒံးတၢ်သးဘၣ်အၢဒိၣ်န့ၢ်အန့ၣ်တက့ၢ်လီၤ.
\p
\v 7 ဒီးစိာ်ယၤဆူတၢ်အဂၢၤအကျဲစၢၤ, ဒီးယကွၢ်တၢ်, ဒီး ကွၢ်ကွၢ်, တၢ်ဖျိလၢတၢ်အဒူၣ်တဖျိလီၤ.
\v 8 ဒီးစံးဘၣ်ယၤ ပှၤကညီအဖိခွါဧၢ, ဘၢၣ်ဖျိတၢ်လၢတၢ်အဒူၣ်န့ၣ်တ က့ၢ်. ဒီးယဘၢၣ်ဖျိတၢ်လၢတၢ်အဒူၣ်န့ၣ်, ဒီးကွၢ်ကွၢ်, ကျဲစၢၤတဖျိလီၤ.
\p
\v 9 ဒီးစံးဘၣ်ယၤ, လဲၤနုာ်, ဒီးကွၢ်တၢ်သးဘၣ်အၢတဖၣ် လၢအဝဲသ့ၣ်မၤဖဲန့ၣ်တက့ၢ်.
\p
\v 10 ဒီးယလဲၤနုာ်, ဒီးယထံၣ်တၢ်, ဒီးကွၢ်ကွၢ်, ကယဲၢ်တၢ် စွါအကလုာ်ကလုာ်, ဒီးဆၣ်ဖိကီၢ်ဖိတကဆှီဘၣ်, ဒီး အံၣ်စရ့လးအတၢ်ဂီၤတၢ်ဖီၣ်တဖၣ်န့ၣ် ကွဲးအသးလၢ တၢ်အဒူၣ်လိၤန့ၣ်ဝးတရံးဝဲလီၤ.
\p
\v 11 ဒီးအံၣ်စရ့လးအပှၤဟံၣ်ဖိ အပှၤသူၣ်က့သးပှၢ်နွံဆံ ဆၢထၢၣ်လၢအမဲာ်ညါ, ဒီးစီၤၡၤဖၣ်အဖိခွါစီၤယၤစါ နယၤအိၣ်ဝဲလၢအသးကံၢ်ပူၤ, ဒီးတဂၤအိၣ်ဒီးအသ ပၢၤမ့ၣ်အူ, တဂၤအိၣ်ဒီးအသပၢၤမ့ၣ်အူစုာ်စုာ်, ဒီးတၢ် ဆိၣ်ကဲၤနၢမူအတၢ်အၢၣ်ထီၣ်ဝဲလီၤ.
\p
\v 12 ဒီးစံးဘၣ်ယၤ, ပှၤကညီဖိခွါဧၢ, တၢ်လၢအံၣ်စရ့လး အပှၤဟံၣ်ဖိအပှၤသူၣ်က့းသးပှၢ် မၤဝဲလၢတၢ်ခံးကျါ တဂၤလၢအတၢ်ဂီၤအဒၢးပူၤစုာ်စုာ်န့ၣ် နထံၣ်ဘၣ်စ့ၢ် ကီးဧါ. အဂ့ၢ်ဒ်အံၤ, စံးဝဲ, ယွၤတထံၣ်ဘၣ်ပှၤဘၣ်, ယွၤ လဲၤသဒၣ်လံထံဧိၤကီၢ်ဧိၤလံလီၤ.
\v 13 ဒီးစံးဘၣ်ယၤ, န ကထံၣ်ဒံးတၢ်သးဘၣ်အၢအဒိၣ်တဖၣ် လၢအမၤဝဲန့ၣ် လီၤ.
\p
\v 14 ဒီးစိာ်ယၤဆူယွၤအဟံၣ်အပဲတရီအကျဲစၢၤ လၢအ အိၣ်ဝဲလၢကလံၤစိးတခီ, ဒီးကွၢ်ကွၢ်, ပိာ်မုၣ်တဖၣ်ဆ့ၣ် နီၤဟီၣ်ဝဲလၢတးမူးအဃိလီၤ.
\v 15 ဒီးစံးဘၣ်ယၤ, ပှၤက ညီဖိခွါဧၢ, နထံၣ်ဘၣ်စ့ၢ်ကီးဧါ. ဒီးနကထံၣ်ဒံးတၢ်သး ဘၣ်အၢတဖၣ်ဒိၣ်န့ၢ်အန့ၣ်တက့ၢ်လီၤ.
\p
\v 16 ဒီးစိာ်ထီၣ်ယၤဆူ ယွၤအဟံၣ်အဂၢၤလၢညါတပူၤ, ဒီး ကွၢ်ကွၢ်, ဖဲယွၤအနူၢ်အကျဲစၢၤ, လၢတၢ်ခိၣ်ဒုးထီၣ်အ သးဒီးတၢ်လုၢ်လီၢ်အဘၢၣ်စၢၤန့ၣ် ပှၤကညီခံဆံယဲၢ် ဂၤဃၣ်ဃၣ်အိၣ်ဝဲဒီး ဃၣ်ဒူချၢအသးဒီး ယွၤအနူၢ်အ စီၤ, ဒီးဒိးအမဲာ်ဆူမုၢ်ထီၣ်တခီ, ဒီးဘါထီၣ်မုၢ်ဆူမုၢ် ထီၣ်တခီလီၤ.
\p
\v 17 ဒီးစံးဘၣ်ယၤ, ပှၤကညီဖိခွါဧၢ, နထံၣ်ဘၣ်စ့ၢ်ကီးဧါ. တၢ်သးဘၣ်အၢလၢယူဒၤအပှၤဟံၣ်ဖိ မၤဖဲအံၤမ့ၢ်တၢ် အဆံးလၢအဂီၢ်စ့ၢ်ကီးဧါ. အဂ့ၢ်ဒ်အံၤ, မၤပှဲၤထံဧိၤကီၢ် ဧိၤဒီးတၢ်မၤန့ၢ်ဆူၣ်, ဒီးထိၣ်ဂဲၤယသးထီၣ်, ဒီးကွၢ်ကွၢ်, ပာ်သ့ၣ်အဒ့ဆူအနးဒ့လီၤ.
\p
\v 18 မၤသးဒ်န့ၣ်ဒီး, ယကမၤအီၤစ့ၢ်ကီးလၢယသးကဲၤ ထီၣ်လီၤ. ယမဲာ်တသးလီဘၣ်, ဒီးယတသးကညီၤ ဘၣ်, ဒီးမ့ၢ်ကိးထီၣ်လၢယနၢ်ပူၤလၢ အကလုၢ်ဖးဒိၣ် ဘၣ်ဆၣ်ဒီး, ယတကနၣ်ဘၣ်အကလုၢ်ဘၣ်.
\c 9
\cl ၉
\p
\v 1 ဒီးကိးထီၣ်ဝဲလၢယနၢ်ပူၤ လၢအကလုၢ်ဖးဒိၣ်, ဒီးစံး ဝဲဒၣ်, ဒုးသုးဘူးပှၤလၢအဟဲအိၣ်သကိးဝ့ၢ်တဖၣ်, တ ဂၤဒီးအစုကဝဲၤလၢအမၤဟးဂီၤတၢ်လၢ အစုပူၤစုာ်စုာ် တက့ၢ်.
\p
\v 2 ဒီးကွၢ်ကွၢ်, ပှၤဃုဂၤဟဲဝဲလၢပဲတရီလၢထးခီတဖျိ အကျဲလၢအဖျိဝဲဆူကလံၤစိး, ဒီးတဂၤဒီးအစုကဝဲၤမၤ သံတၢ်လၢအစုပူၤစုာ်စုာ်လီၤ. ဒီးပှၤကူသိးဖှီဝါကဆှၣ် အိၣ်ဝဲဒီးပှၤကွဲးလံာ်အနၢၤတဘိလၢ အယီၢ်ဒ့လိၤတ ဂၤ, အိၣ်ဝဲလၢအကျါလီၤ. ဒီးလဲၤနုာ်ဝဲ, ဒီးဆၢထၢၣ် ဝဲလၢတၢ်လုၢ်လီၢ်တိၢ်အဃၢၤလီၤ.
\p
\v 3 ဒီးအံၣ်စရ့လးအကစၢ်အလၤကပီၤ လဲၤထီၣ်ဝဲလၢခ့ ရူာ်အလိၤဖဲအအိၣ်ဆူဟံၣ်အကျဲစၢၤလီၤ. ဒီးကိးထီၣ် ဝဲဆူပှၤကူသိးဒီးတၢ်ဖှီဝါကဆှၣ်လၢ အအိၣ်ဒီးပှၤကွဲး လံာ်အနၢၤတဘိလၢအယီၢ်ဒ့တဂၤ,
\v 4 ဒီးယွၤစံးဘၣ် အီၤ, လဲၤခီဂာ်ဝ့ၢ်အသးကံၢ်ပူၤ, လၢယရူၤၡလ့ၣ်အ သးကံၣ်ပူၤ, ဒီးမၤပနီၣ်ပှၤလၢအကအုကစွါဒီးဟီၣ်ဝဲ လၢတၢ်သးဘၣ်အၢလၢအမၤအသးလၢ အသးကံၢ်ပူၤ အဃိတဖၣ်အမဲာ်တူၢ်ခိၣ်န့ၣ်တက့ၢ်.
\v 5 ဒီးစံးဘၣ်ပှၤ ဂၤလၢယနၢ်ပူၤ, လဲၤပိာ်အခံလၢဝ့ၢ်ပူၤ, ဒီးကျီတၢ်တ က့ၢ်. မ်သုမဲာ်သုတသးလီတဂ့ၤ.
\v 6 ပှၤသးပှၢ်, ပှၤဖိၣ် သၣ်ခွါ, ပှၤမုၣ်ကနီၤ, ပှၤဖိဒံဖိသၣ်, ဒီးပှၤပိာ်မုၣ်ပိာ်မၢၤ န့ၣ်မၤသံအီၤသပှၢ်တၢၢ်တက့ၢ်. ဘၣ်ဆၣ်ဒီးသုးဘူး သုသးဆူပှၤလၢတၢ်ပနီၣ်အိၣ်ဝဲလၢ အလိၤန့ၣ်နီတဂၤ တဂ့ၤ, ဒီးမၤဆိတၢ်ဖဲယလီၢ်စီဆှံန့ၣ်တက့ၢ်.
\p
\v 7 ဒီးမၤဆိဝဲလၢပှၤသူၣ်က့သးပှၢ် လၢအအိၣ်ဝဲလၢဟံၣ် အမဲာ်ညါလီၤ. ဒီးစံးဘၣ်အီၤ, မၤဟံၣ်တကဆှီဘၣ်, ဒီး မၤပှဲၤတၢ်အဂၢၤ, လၢပှၤလၢအဘၣ်တၢ်မၤသံအီၤတ က့ၢ်. ဟးထီၣ်တက့ၢ်. ဒီးဟးထီၣ်ဝဲဒီးမၤသံတၢ်လၢဝ့ၢ် ပူၤလီၤ.
\p
\v 8 ဒီးလၢအမၤသံတၢ်အဖၢမုၢ်န့ၣ်ဒီး, ယအိၣ်လီၤတဲာ်, ဒီးတၢ်မၤအသးလၢ ယထိၣ်လီၤဃံၤအီထီလာ်ယသး, ဒီးယကိးထီၣ်ဒီးယစံး, ကစၢ်ယွၤဧၢ, နလူလီၤနသးကဲၤ ထီၣ်လၢယရူၤၡလ့ၣ်အဖီခိၣ်အဖၢမုၢ်ဒီး, နကမၤဟးဂီၤ ပှၤအံၣ်စရ့လးဖိလၢ အအိၣ်လီၤတဲာ်ခဲလၢာ်စ့ၢ်ကီးဧါ.
\p
\v 9 ဒီးစံးဘၣ်ယၤ, အံၣ်စရ့လးဒီးယူဒၤအပှၤဟံၣ်ဖိအ တၢ်ဒဲးဘးန့ၣ်ဒိၣ်နီၢ်မးလီၤ. ဒီးထံဧိၤကီၢ်ဧိၤပှဲၤဝဲဒီးတၢ် သွံၣ်, ဒီးဝ့ၢ်န့ၣ်ပှဲၤဝဲဒီးတၢ်မၤက့ၣ်မၤကူတၢ်စံၣ်ညီၣ် လီၤ. အဂ့ၢ်ဒ်အံၤ, စံးဝဲဒၣ်, ယွၤလဲၤသဒၣ်လံထံဧိၤကီၢ် ဧိၤလံ, ဒီးယွၤတထံၣ်ဘၣ်ဝဲဘၣ်.
\p
\v 10 မၤသးဒ်န့ၣ်ဒီးယမဲာ်တသးလီဘၣ်, ဒီးယတသးက ညီၤဘၣ်. ယကဟ့ၣ်ကၣ်အကျဲလၢအခိၣ်ဒၣ်ဝဲအဖီခိၣ် လီၤ.
\p
\v 11 ဒီးကွၢ်ကွၢ်, ပှၤကူသိးဖှီဝါကဆှၣ်အိၣ်ဒီးကသံၣ်ထံ အနၢၤတဘိလၢအယီၢ်ဒ့လိၤတဂၤ ဟ့ၣ်က့ၤတၢ်က တိၤ, ဒီးစံးဝဲဒၣ်, ယမၤလံဒ်နမၤလိာ်ယၤအသိးန့ၣ်လံ.
\c 10
\cl ၁၀
\p
\v 1 ဒီးယကွၢ်တၢ်, ဒီးကွၢ်ကွၢ်, လၢမူကပိာ်လိၤလၢအအိၣ် ဝဲလၢခ့ရူာ်တဖၣ်အခိၣ်အဖီခိၣ်န့ၣ် တၢ်ဖျါဒ်တၢ်မျၢ်နံၤ လါအသိး, မၤသးဒ်တၢ်လီၢ်ပစိာ်အသိးန့ၣ်လီၤ.
\v 2 ဒီး ကတိၤတၢ်ဒီးပှၤကူသိးဖှီဝါကဆှၣ်, ဒီးစံးဝဲဒၣ်, လဲၤနုာ် လၢလ့ၣ်ကဟၣ်အပၣ်အဘၢၣ်စၢၤ လၢခ့ရူာ်အဖီလာ်, ဒီးမၤပှဲၤနစုညါသးဒီးမ့ၣ်ကဖးလၢအအိၣ်လၢ ခ့ရူာ်အ ဘၢၣ်စၢၤ, ဒီးဖှံအီၤလၢဝ့ၢ်အဖီခိၣ်န့ၣ်တက့ၢ်. ဒီးလဲၤနုာ် ဝဲလၢယမဲာ်ညါလီၤ.
\p
\v 3 တုၤပှၤကညီတဂၤန့ၣ်လဲၤနုာ်ဒီး, ခ့ရူာ်တဖၣ်ဆၢ ထၢၣ်လၢဟံၣ်လၢစုထွဲတခီ, ဒီးတၢ်အၢၣ်ပှဲၤတၢ်ဂၢၤ လၢညါတပူၤလီၤ.
\v 4 ဒီးယွၤအလၤကပီၤထီၣ်ဝဲလၢခ့ ရူာ်အလိၤဆူဟံၣ်အကျဲစၢၤ, ဒီးဟံၣ်ပှဲၤဝဲဒီးတၢ်အၢၣ်, ဒီးတၢ်အဂၢၤပှဲၤဝဲဒီးယွၤအလၤကပီၤ အကယဲၢ်ကယူာ် လီၤ.
\p
\v 5 ဒီးခ့ရူာ်တဖၣ်အဒံးဆ့အသီၣ်ဟူထီၣ်ဝဲ ပၢၢ်လၢတၢ် အဂၢၤလၢခိတပူၤ ဒ်ယွၤအကလုၢ်လၢအကတိၤတၢ် အဖၢမုၢ်အသိးန့ၣ်လီၤ.
\v 6 ဒီးတုၤအမၤလိာ်ပှၤကူသိးဖှီ ဝါကဆှၣ်, ဒီးစံးဝဲ, ဟံးန့ၢ်မ့ၣ်အူလၢလ့ၣ်ကဟၣ်အပၣ် အဘၢၣ်စၢၤဒီး, လၢခ့ရူာ်အဘၢၣ်စၢၤဒီး, တၢ်မၤအ သးလၢအလဲၤနုာ်, ဒီးဆၢထၢၣ်လၢလ့ၣ်ကဟၣ်အပၣ် အဘၢၣ်စၢၤလီၤ.
\p
\v 7 ဒီးခ့ရူာ်တဂၤယူာ်ထီၣ်အစုလၢ ခ့ရူာ်တဖၣ်အဘၢၣ် စၢၤဆူမ့ၣ်အူလၢအအိၣ်ဝဲလၢခ့ရူာ်တဖၣ်အဘၢၣ်စၢၤ, ဒီးဟံးန့ၢ်ဝဲ, ဒီးပာ်လီၤဝဲလၢပှၤကူသိးဖှီဝါကဆှၣ်တ ဂၤအစုပူၤ, ဒီးအဝဲဒၣ်ဟံးန့ၢ်, ဒီးဟးထီၣ်ဝဲလီၤ.
\v 8 ဒီးပှၤ ကညီအစုအက့ၢ်အဂီၤအိၣ်ဖျါထီၣ်လၢ ခ့ရူာ်အဒံးဆ့ အဖီလာ်လီၤ.
\p
\v 9 ဒီးယကွၢ်တၢ်, ဒီးကွၢ်ကွၢ်, လ့ၣ်ကဟၣ်အပၣ်လွံၢ်ဘ့ၣ် အိၣ်ဝဲလၢခ့ရူာ်တဖၣ်အဃၢၤ, လ့ၣ်ကဟၣ်အပၣ်တ ဘ့ၣ်အိၣ်ဝဲလၢခ့ရူာ်တဂၤအဃၢၤ, ဒီးလ့ၣ်ကဟၣ်အ ပၣ်တဘ့ၣ်ဒၣ်အိၣ်ဝဲလၢခ့ရူာ်တဂၤဒၣ်အဃၢၤ, ဒီးလ့ၣ် ကဟၣ်အပၣ်ဖျါဝဲမၤသးဒ်တၢ်မျၢ်ဘီဟ့အသိးန့ၣ်လီၤ.
\p
\v 10 ဒီးတၢ်လွံၢ်မံၤန့ၣ် ဖျါဝဲလၢအက့ၢ်အဂီၤတမံၤဃီ, မၤ သးဒ်လ့ၣ်ကဟၣ်အပၣ်တဘ့ၣ်လၢ လ့ၣ်ကဟၣ်အပၣ် တဘ့ၣ်ဒၣ်အသးကံၢ်ပူၤအသိးန့ၣ်လီၤ.
\v 11 တုၤအလဲၤ တၢ်ဒီး, လဲၤဝဲလၢအကပၤလွံၢ်ခီလီၤ. တုၤအလဲၤတၢ် ဒီး, တဃၣ်ဘၣ်အသးဘၣ်, ဒီးလဲၤဝဲဆူတၢ်အလီၢ်ဖဲ အခိၣ်ကွၢ်ဝဲ, ပိာ်ဝဲအခံ, ဒီးတုၤအလဲၤတၢ်ဒီး, တဃၣ် ဘၣ်အသးဘၣ်.
\v 12 ဒီးအဖံးအညၣ်ဒီဂၤညါ, ဒီးအချၢဃံ, ဒီးအစုဒီးအဒံးဆ့, ဒီးအလ့ၣ်ကဟၣ်အပၣ်န့ၣ်ပှဲၤဝဲဒီး အမဲာ်ဝးတရံးဝဲ, လ့ၣ်ကဟၣ်အပၣ်လၢအအိၣ်ဝဲဒီးတၢ် တၢ်လွံၢ်ဂၤန့ၣ်လီၤ.
\p
\v 13 ဒီးတၢ်လၢလ့ၣ်ကဟၣ်အပၣ်တဖၣ်န့ၣ် တၢ်ကိးအီၤ လၢယနၢ်ပူၤလၢလ့ၣ်ပၣ်တရံးအသးလီၤ.
\p
\v 14 ဒီးတဂၤအိၣ်ဝဲဒီးအမဲာ်လွံၢ်ခီစုာ်စုာ်လီၤ. တၢ်အမဲာ် လၢအခီၣ်ထံးတခီန့ၣ်မ့ၢ်ခ့ရူာ်အမဲာ်လီၤ. ဒီးတၢ်အမဲာ် ခံခီတခီန့ၣ်မ့ၢ်ပှၤကညီအမဲာ်, ဒီးတၢ်အမဲာ်သၢခီတခီ န့ၣ်မ့ၢ်ခ့ယုၢ်အမဲာ်, ဒီးတၢ်အမဲာ်လွံၢ်ခီတခီန့ၣ်မ့ၢ်လံာ် ကြီကြာ်အမဲာ်လီၤ.
\p
\v 15 ဒီးခ့ရူာ်တဖၣ်စိာ်ထီၣ်အသးလီၤ. တၢ်န့ၣ်မ့ၢ်တၢ်သး တဖၣ်လၢယထံၣ်ဘၣ်လၢထံမိၢ်ပှၢ်ကဘၢ်အနံၤလီၤ.
\p
\v 16 ဒီးတုၤခ့ရူာ်တဖၣ်လဲၤတၢ်ဒီး, လ့ၣ်ကဟၣ်အပၣ်န့ၣ် လဲၤတၢ်လၢအဃၢၤ, ဒီးတုၤခ့ရူာ်ယူာ်ထီၣ်အဒံးဆ့ဒ် သိးအကယူၤထီၣ်လၢဟီၣ်ခိၣ်အဖီခိၣ်ဒီး, လ့ၣ်ကဟၣ် အပၣ်တဃၣ်ဘၣ်အသးလၢအဃၢၤဘၣ်.
\v 17 တုၤအ အိၣ်ကတီၢ်ဝဲဒီး, အဝဲသ့ၣ်အိၣ်ကတီၢ်ဝဲလီၤ. ဒီးတုၤအ စိာ်ထီၣ်အသးဒီး, အဝဲသ့ၣ်န့ၣ်စိာ်ထီၣ်အသးလီၤ. အ ဂ့ၢ်ဒ်အံၤ, တၢ်သးတဖၣ်အသးအိၣ်ဝဲလၢအပူၤလီၤ.
\p
\v 18 ဒီးယွၤအလၤကပီၤဟးထီၣ်ဝဲလၢ ဟံၣ်အကျဲစၢၤဒီး ဆၢထၢၣ်ဝဲလၢခ့ရူာ်အဖီခိၣ်လီၤ.
\v 19 ဒီးခ့ရူာ်တဖၣ်ယူာ် ထီၣ်အဒံးဆ့, ဒီးယူၤထီၣ်ဝဲလၢဟီၣ်ခိၣ်အဖီခိၣ်လၢယ မဲာ်ညါလီၤ. တုၤအဟးထီၣ်ဒီး, လ့ၣ်ကဟၣ်အပၣ်အိၣ် ဝဲလၢအဃၢၤ, ဒီးအိၣ်ကတီၢ်ဝဲလၢယွၤအဟံၣ်အပဲတ ရီလၢမုၢ်ထီၣ်တခီ, ဒီးအံၣ်စရ့လးအကစၢ်အလၤကပီၤ အိၣ်ဝဲလၢအဖီခိၣ်လီၤ.
\p
\v 20 အဝဲအံၤမ့ၢ်တၢ်သးလၢယထံၣ်လၢ အံၣ်စရ့လးအက စၢ်အဖီလာ်လၢထံမိၢ်ပှၢ်ကဘၢ်အနံၤ, ဒီးယသ့ၣ်ညါ လၢအမ့ၢ်ခ့ရူာ်တဖၣ်န့ၣ်လီၤ.
\p
\v 21 အိၣ်ဝဲဒီးအမဲာ်လွံၢ်ခီစုာ်စုာ်, ဒီးအိၣ်ဝဲဒီးအဒံးဆ့လွံၢ် ဘ့ၣ်စုာ်စုာ်, ဒီးပှၤကညီအစုအက့ၢ်အဂီၤအိၣ်ဝဲလၢအ ဒံးဆ့အဖီလာ်လီၤ.
\p
\v 22 ဒီးအမဲာ်အက့ၢ်အဂီၤန့ၣ် မ့ၢ်တၢ်အမဲာ်လၢယထံၣ် လၢထံမိၢ်ပှၢ်ကဘၢ်အနံၤအက့ၢ်အဂီၤ, ဒီးအကစၢ်ဒၣ် ဝဲန့ၣ်လီၤ. ဒီးလဲၤဝဲစၢၢ်ဆၢပံၢ်ကလာ်လၢအမဲာ်ညါ လီၤ.
\c 11
\cl ၁၁
\p
\v 1 ဒီးသးန့ၣ်စိာ်ထီၣ်ယၤ, ဒီးဆှၢယၤဆူယွၤအဟံၣ်အ ပဲတရီတဖျိလၢမုၢ်ထီၣ်လၢအဒိးအသးဆူမုၢ်ထီၣ်တခီ, ဒီးကွၢ်ကွၢ်, ပှၤကညီခံဆံယဲၢ်ဂၤအိၣ်ဝဲလၢပဲတရီအ ကျဲစၢၤ, ဒီးယထံၣ်ပှၤဂီၢ်မုၢ်အပဒိၣ်ဖးဒိၣ်စီၤဧၤစူၢ်အဖိ ခွါစီၤယၤစါနယၤ, ဒီးစီၤဘနါယၤအဖိခွါစီၤပလၤတ ယၤလၢအကျါလီၤ.
\v 2 ဒီးအဝဲဒၣ်စံးဘၣ်ယၤ, ပှၤကညီ ဖိခွါဧၢ, ပှၤကညီတဖၣ်အံၤမ့ၢ်ပှၤလၢအကူၣ်တၢ်မၤ အၢ, ဒီးကူၣ်စၢၤတၢ်အၢလၢဝ့ၢ်ပူၤအံၤ,
\v 3 လၢအစံး, အ ကတီၢ်တဘၣ်ဘူးဒံးလၢပကမၤဟံၣ်ဘၣ်, ဝ့ၢ်အံၤမ့ၢ် သပၢၤတဖျၢၣ်ဒီးပဝဲဒၣ်အံၤပမ့ၢ်တၢ်ညၣ်လီၤ.
\v 4 မၤသး ဒ်န့ၣ်ဒီးကတိၤတၢ်လၢဝံအကျိာ်ထီဒါအီၤ, ပှၤကညီဖိ ခွါဧၢ, ကတိၤတၢ်လၢဝံအကျိာ်တက့ၢ်.
\p
\v 5 ဒီးယွၤအသးလီၤဘၣ်ယၤဒီးစံးလၢယၤ, စံး, ယွၤစံးဒ် အံၤ, အံၣ်စရ့လးအပှၤဟံၣ်ဖိသ့ၣ်ဧၢ, သုစံးတ့ၢ်ဒ်န့ၣ် လီၤ. အဂ့ၢ်ဒ်အံၤ, တၢ်လိၣ်ထီၣ်လၢသုသးကံၢ်ပူၤအံၤ ယသ့ၣ်ညါယဲလီၤ.
\v 6 သုမၤအါထီၣ်သုပှၤဘၣ်တၢ်မၤ သံအီၤလၢဝ့ၢ်ပူၤအံၤ, ဒီးသုမၤပှဲၤအကျဲဧိၤကပူၤဧိၤလၢ ပှၤဘၣ်တၢ်မၤသံအီၤလီၤ.
\v 7 မၤသးဒ်န့ၣ်ဒီးကစၢ်ယွၤ စံးဒ်အံၤ, သုပှၤဘၣ်တၢ်မၤသံအီၤလၢသုပာ်လီၤလၢ အသးကံၢ်ပူၤန့ၣ်မ့ၢ်တၢ်ညၣ်, ဒီးဝ့ၢ်အံၤမ့ၢ်သပၢၤတ ဖျၢၣ်လီၤ. ဘၣ်ဆၣ်ဒီးယကဒုးဟးထီၣ်သုလၢအသး ကံၢ်ပူၤလီၤ.
\p
\v 8 သုပျံၤတ့ၢ်နးဧိၤဘီဧိၤ, ဒီးယကဒုးဟဲဘၣ်သုလၢနး ဧိၤဘီဧိၤလီၤ, ကစၢ်ယွၤစံးဝဲဒၣ်.
\v 9 ဒီးယကဒုးဟးထီၣ် သုလၢအသးကံၢ်ပူၤ, ဒီးဟ့ၣ်လီၤကွံာ်သုဆူပှၤတခီဘီ မုၢ်ဖိအစုပူၤ, ဒီးမၤတၢ်စံၣ်ညီၣ်သုလီၤ.
\p
\v 10 သုကလီၤဃံၤလၢနးဧိၤဘီဧိၤ, ယကစံၣ်ညီၣ်သုလၢ အံၣ်စရ့လးအကီၢ်အဃၢၤ, ဒီးသုကသ့ၣ်ညါလၢယမ့ၢ် ယွၤလီၤ.
\v 11 ဝ့ၢ်အံၤတကဲထီၣ်ဘၣ်သုသပၢၤဘၣ်, ဒီးသု တကဲထီၣ်ဘၣ်တၢ်ညၣ်လၢအပူၤဘၣ်. ယကစံၣ်ညီၣ် သုလၢအံၣ်စရ့လးအကီၢ်အဃၢၤလီၤ.
\v 12 ဒီးသုကသ့ၣ် ညါလၢယမ့ၢ်ယွၤလီၤ. အဂ့ၢ်ဒ်အံၤ, သုတလဲၤဘၣ်လၢ ယတၢ်သိၣ်တၢ်သီအပူၤဘၣ်, ဒီးတမၤဘၣ်ယတၢ်စံၣ် ညီၣ်ဘၣ်. မ့ၢ်သုမၤတၢ်ဒ်ပှၤကလုာ်တဖၣ်လၢ အအိၣ် ဝးတရံးသုအလုၢ်အလၢ်အသိးန့ၣ်လီၤ.
\p
\v 13 ဒီးတုၤယကတိၤလၢဝံအကျိာ်ဒီး, တၢ်မၤအသးလၢ စီၤဘနါယၤအဖိခွါစီၤပလၤတယၤသံဝဲလီၤ. တုၤနုၤ တစုယထိၣ်လီၤဃံၤအီထီလာ်ယသး, ဒီးယကိးထီၣ် လၢယကလုၢ်ဖးဒိၣ်, ဒီးယစံး, ကစၢ်ယွၤဧၢ, နကမၤ လၢာ်အံၣ်စရ့လးအပှၤအိၣ်လီၤတဲာ်န့ၣ် လၢာ်စီဖ့က လ့ၤစ့ၢ်ကီးဧါ. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 14-15 ပှၤကညီ ဖိခွါဧၢ, နဒီပုၢ်ဝဲၢ်, နဒီပုၢ်ဝဲၢ်ဒၣ်လဲာ်, ပှၤကညီလၢနဘူး နတံၢ်အကျါ, ဒီးအံၣ်စရ့လးအပှၤဟံၣ်ဖိခဲလၢာ်န့ၣ်မ့ၢ် ပှၤလၢယရူၤၡလ့ၣ်ဖိစံးဘၣ်အီၤ, လဲၤယံၤဒီးယွၤတက့ၢ်. အဂ့ၢ်ဒ်အံၤ, တၢ်ဟ့ၣ်ပှၤလၢထံဧိၤကီၢ်ဧိၤအံၤ ဒ်သိးပ ကန့ၢ်ဘၣ်အီၤလီၤ.
\p
\v 16 မၤသးဒ်န့ၣ်ဒီးစံး, ကစၢ်ယွၤစံးဒ်အံၤ, ယဟီထီၣ်ကွံာ် အီၤလၢအယံၤလၢ ပှၤကလုာ်တဖၣ်အကျါဘၣ်ဆၣ်, ယကမၤလီၤပြံလီၤပြါအီၤလၢ ကီၢ်တဖၣ်အကျါဘၣ် ဆၣ်ဒီး, ယကကဲထီၣ်တၢ်အလီၢ်စီဆှံတစိၢ်ဖိလၢအ ဂီၢ်, လၢကီၢ်တဖၣ်အပူၤဖဲအဟဲဝဲန့ၣ်လီၤ.
\v 17 မၤသးဒ် န့ၣ်ဒီးစံး, ယွၤစံးဒ်အံၤ, ယကထၢဖှိၣ်သုလၢပှၤဂီၢ်မုၢ် အကျါ, ဒီးဒုးအိၣ်ဖှိၣ်သုလၢကီၢ်တဖၣ် ဖဲသုအိၣ်ပြံ အိၣ်ပြါလၢအပူၤ, ဒီးယကဟ့ၣ်လီၤသုလၢကီၢ်အံၣ်စ ရ့လးလီၤ.
\v 18 ဒီးအဝဲသ့ၣ်ကဟဲဖဲန့ၣ်, ဒီးကဟံးထီၣ်ကွံာ် ကယဲၢ်အတၢ်သးဟ့အလီၢ်, ဒီးကယဲၢ်တၢ်သးဘၣ်အၢ အလီၢ်ဖဲန့ၣ်ခဲလၢာ်လီၤ.
\p
\v 19 ဒီးယကဟ့ၣ်လီၤအီၤလၢအသးတဖျၢၣ်ဃီ, ဒီးယက ဒၢနုာ်အသူၣ်သီအသးသီလၢအပူၤ, ဒီးယကထုးထီၣ် ကွံာ်အသးလၢၢ်လၢအပူၤ, ဒီးယကဟ့ၣ်လီၤအီၤလၢအ သးညၣ်,
\v 20 ဒ်သိးအကလဲၤတၢ်လၢယတၢ်သိၣ်တၢ်သီ အပူၤ, ဒီးတိၢ်န့ၢ်ယတၢ်စံၣ်ညီၣ်, ဒီးမၤအီၤ, ဒီးကကဲထီၣ် ယပှၤဂီၢ်မုၢ်, ဒီးယကကဲထီၣ်အကစၢ်လီၤ.
\v 21 မ့မ့ၢ်ပှၤ လၢအသးလဲၤတၢ်ဖဲဒၣ်အတၢ်သးဟ့အလီၢ်, ဒီးအတၢ် သးဘၣ်အၢအလီၢ်တဖၣ်အသိးန့ၣ် ယကဟ့ၣ်ကၣ်အ ကျဲလၢအခိၣ်ဒၣ်ဝဲအဖီခိၣ်လီၤ. ကစၢ်ယွၤစံးဝဲဒၣ်.
\p
\v 22 တုၤနုၤတဘျီခ့ရူာ်တဖၣ်ယူာ်ထီၣ်အဒံးဆ့, ဒီးလ့ၣ် ကဟၣ်အပၣ်အိၣ်ဝဲလၢအဃၢၤ, ဒီးအံၣ်စရ့လးအက စၢ်အလၤကပီၤအိၣ်ဝဲလၢအဖီခိၣ်လီၤ.
\v 23 ဒီးယွၤအလၤ ကပီၤထီၣ်ဝဲလၢဝ့ၢ်အသးကံၢ်ပူၤ, ဒီးဆၢထၢၣ်လၢက စၢၢ်လိၤလၢအအိၣ်ဝဲလၢဝ့ၢ်လၢမုၢ်ထီၣ်တခီလီၤ.
\p
\v 24 ဒီးသးန့ၣ်ဟံးထီၣ်ယၤ, ဒီးစိာ်ယၤလၢယွၤအသးလၢ တၢ်ထံၣ်တၢ်လၢညါခီ ဆူကီၢ်က့ၤစ့းအပူၤ, ဆူပှၤကဲ ကုၢ်တဖၣ်အအိၣ်လီၤ. ဒီးတၢ်ထံၣ်လၢညါခီလၢယ ထံၣ်ဘၣ်ဝဲန့ၣ်ဟးထီၣ်ကွံာ်ဝဲလၢယအိၣ်လီၤ.
\p
\v 25 တုၤနုၤတဘျီယကတိၤတၢ်ဒီးပှၤ ကဲကုၢ်လၢကယဲၢ် တၢ်လၢယွၤဒုးနဲၣ်ယၤအဂ့ၢ်အကျိၤလီၤ.
\c 12
\cl ၁၂
\p
\v 1-2 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,― ပှၤကညီဖိ ခွါဧၢ, နအိၣ်နဆိးလၢပှၤဟံၣ်ဖိလၢအပူထီၣ်ဒၣ်တၢ်, ပှၤလၢအမဲာ်အိၣ်ဒ်သိးအကထံၣ်တၢ်, ဒီးတထံၣ်ဘၣ် ဝဲဘၣ်. အိၣ်ဒီးအနၢ်ဒ်သိးအကနၢ်ဟူတၢ်, ဒီးတနၢ် ဟူဘၣ်ဝဲဘၣ်. အဂ့ၢ်ဒ်အံၤ, မ့ၢ်ပှၤဟံၣ်ဖိလၢအပူထီၣ် ဒၣ်တၢ်လီၤ.
\p
\v 3 မၤသးဒ်န့ၣ်ဒီးနဲဒၣ်ပှၤကညီဖိခွါဧၢ, ကတဲာ်ကတီၤ နတၢ်ဖိတၢ်လံၤလၢ နကဟးထီၣ်လၢကီၢ်ပူၤအဂီၢ်, ဒီး ဟးထီၣ်လၢမုၢ်ဆါခီလၢအမဲာ်ညါတက့ၢ်. ဒီးနဘၣ် ဟးလၢနလီၢ်ဆူအလီၢ်တပူၤဒၣ်လၢအမဲာ်ညါလီၤ. မ့ၢ် ပှၤဟံၣ်ဖိလၢအပူထီၣ်ဒၣ်တၢ်နာ်သက့ဒီး, ဘၣ်တဘၣ် ကကွၢ်ဆိကမိၣ်တၢ်လီၤ.
\p
\v 4 ဒီးစိာ်ထီၣ်နတၢ်ဖိတၢ်လံၤလၢ မုၢ်ဆါခီလၢအမဲာ် ညါ, ဒ်တၢ်ဖိတၢ်လံၤလၢပှၤကဟးဝဲအဂီၢ်သိးန့ၣ်. ဒီး ဟးထီၣ်လၢမုၢ်ဟါလၢအမဲာ်ညါ, ဒ်ပှၤလၢအလဲၤကဲ ကုၢ်အသိးန့ၣ်တက့ၢ်.
\v 5 မၤဘၢၣ်ဖျိဟံၣ်အဒူၣ်လၢအ မဲာ်ညါ, ဒီးစိာ်ထီၣ်ကွံာ်တၢ်ဖဲန့ၣ်တက့ၢ်.
\v 6 စိာ်တၢ် လၢနဖံဘၣ်ခိၣ်လၢအမဲာ်ညါ, ဒီးစိာ်တၢ်လၢမုၢ်ဟါ တက့ၢ်. ကျၢၢ်ဘၢနမဲာ်ဒ်သိးနသုတထံၣ်ဘၣ်ဟီၣ်ခိၣ် တဂ့ၤ. အဂ့ၢ်ဒ်အံၤ, ယပာ်လံနၤလၢတၢ်ပနီၣ်တမံၤလၢ အံၣ်စရ့လးအပှၤဟံၣ်ဖိအဂီၢ်လီၤ.
\p
\v 7 ဒီးယမၤတၢ်ဒ်တၢ်မၤလိာ်ယၤအသိးန့ၣ်လီၤ. ယဟဲ စိာ်ယတၢ်ဖိတၢ်လံၤလၢမုၢ်ဆါခီ, ဒ်တၢ်ဖိတၢ်လံၤလၢ ပှၤဟးထီၣ်ကွံာ်လၢကီၢ်ပူၤ စိာ်ထီၣ်ကွံာ်သိးန့ၣ်, ဒီး လၢမုၢ်ဟါန့ၣ်ယဘၢၣ်ဖျိဟံၣ်အဒူၣ်လၢယစု, ဒီးယစိာ် တၢ်လၢမုၢ်ဟါလီၤ. ယစိာ်တၢ်လၢယဖံဘၣ်ခိၣ်လၢအ မဲာ်ညါလီၤ.
\p
\v 8 ဒီးလၢမုၢ်ဆ့ၣ်ထီၣ်န့ၣ် ယွၤအကလုၢ်ဘၣ်ယၤဒီးစံးဝဲ ဒၣ်,
\v 9 ပှၤကညီဖိခွါဧၢ, အံၣ်စရ့လးအပှၤဟံၣ်ဖိ, ပှၤ ဟံၣ်ဖိလၢအပူထီၣ်ဒၣ်တၢ်စံးနၤ, နမၤမနုၤလဲၣ်န့ၣ်တ မ့ၢ်ဘၣ်ဧါ.
\v 10 စံးဘၣ်အီၤ, ကစၢ်ယွၤစံးဒ်အံၤ, တၢ်ဝံတၢ် ယိးအံၤဘၣ်ဃးဒီး ပဒိၣ်ဖးဒိၣ်လၢယရူၤၡလ့ၣ်အပူၤ, ဒီးအံၣ်စရ့လးအပှၤဟံၣ်ဖိခဲလၢာ်လၢ အအိၣ်ဝဲလၢအ ပူၤလီၤ.
\v 11 စံး, ယမ့ၢ်သုတၢ်ပနီၣ်လီၤ. ဒ်ယမၤတၢ်အ သိးန့ၣ်, တၢ်ကမၤသုဒ်န့ၣ်သိးလီၤ. ကဟးဝဲ, ဒီးလဲၤကဲ ကုၢ်လီၤ.
\v 12 ဒီးပဒိၣ်ဖးဒိၣ်အိၣ်လၢအကျါန့ၣ် ကစိာ် တၢ်လၢအဖံဘၣ်ခိၣ်လၢမုၢ်ဟါ, ဒီးကဟးထီၣ်လီၤ. က ဘၢၣ်ဖျိဟံၣ်ဒူၣ်, ဒီးစိာ်ထီၣ်တၢ်ဖဲန့ၣ်လီၤ. အဝဲဒၣ် ကကျၢၢ်ဘၢအမဲာ် ဒ်သိးအသုတထံၣ်ဘၣ်ဟီၣ်ခိၣ်တ ဂ့ၤလီၤ.
\p
\v 13 ဒီးယကဟုးယပှၤလၢအဖီခိၣ်, ဒီးကဘၣ်ယပျံၤသ ကွီၤ, ဒီးယကဟဲစိာ်အီၤဆူဘၤဘူၤလိၣ်, ဆူပှၤက့ၤစ့း ဖိအကီၢ်လီၤ. ကသံဖဲန့ၣ်ဘၣ်ဆၣ်ဒီး, တထံၣ်ဘၣ်အီၤ ဘၣ်.
\v 14 ဒီးယကမၤပြံမၤပြါပှၤမၤစၢၤအီၤအိၣ်ဝးတရံး ဝဲခဲလၢာ်, ဒီးအပှၤအဖုတဖၣ်ခဲလၢာ်န့ၣ်ဆူကလံၤကိး ခီဒဲးအကျါ, ဒီးယကဒုးပိာ်အခံလၢနးတဘ့ၣ်လီၤ.―
\p
\v 15 ဒီးတုၤယမၤပြံမၤပြါအီၤလၢ ပှၤကလုာ်တဖၣ်အကျါ, ဒီးမၤလီၤမုၢ်လီၤဖးအီၤလၢ ကီၢ်တဖၣ်အကျါန့ၣ်ဒီး, က သ့ၣ်ညါဝဲလၢယမ့ၢ်ယွၤလီၤ.
\p
\v 16 ဘၣ်ဆၣ်ဒီးယကပာ်လီၤတဲာ် စှၤဂၤလၢအကပူၤဖျဲး ဒီးနးဧိၤဘီဧိၤ, ဒီးလၢတၢ်သၣ်ဝံၤလီၤဒိဒီးလၢတၢ်သံ သတြိာ်န့ၣ်ဒ်သိးအကစံၣ်တဲၤတဲလီၤ အတၢ်သးဘၣ် အၢခဲလၢာ်လၢပှၤကလုာ်တဖၣ်အကျါ ဖဲအဟဲဝဲ, ဒီး ကသ့ၣ်ညါဝဲလၢယမ့ၢ်ယွၤလီၤ. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 17-18 ပှၤကညီ ဖိခွါဧၢ, အီၣ်နကိၣ်ဒီးဖုးတၢ်, အီနထံဒီးကနိးတၢ်ဒီး တၢ်သူၣ်ကိၢ်သးဂီၤတက့ၢ်.
\v 19 ဒီးစံးဘၣ်ကီၢ်အပှၤဂီၢ်မုၢ် န့ၣ်, ကစၢ်ယွၤစံးဒ်အံၤ, လၢပှၤယရူၤၡလ့ၣ်ဖိလၢကီၢ် အံၣ်စရ့လးအပူၤ, ကအီၣ်အကိၣ်ဒီးအသးကိၢ်, ဒီးက အီအထံလၢအသးကတုၤ. ဒ်သိးအကီၢ်, ဒီးကယဲၢ် တၢ်အိၣ်လၢအပူၤခဲလၢာ်ကအိၣ်သယုၢ်လၢ ပှၤမၤဆူၣ် တၢ်လၢအအိၣ်ဝဲလၢအပူၤတဖၣ်န့ၣ်အဃိလီၤ.
\v 20 ဒီး တၢ်ကမၤလူၤဝ့ၢ်တဖၣ်လၢပှၤအိၣ်ဝဲဆိးဝဲလၢအပူၤ, ဒီး ကီၢ်ကအိၣ်သယုၢ်, ဒီးသုကသ့ၣ်ညါလၢယမ့ၢ်ယွၤလီၤ.
\v 21 ဒီးယွၤအကလုၢ်ဘၣ်ယၤဒီးစံးဝဲဒၣ်.―
\v 22 ပှၤကညီ ဖိခွါဧၢ, တၢ်ကတိၤဒိလၢအအိၣ်ဒီးသုလၢကီၢ်အံၣ်စ ရ့လးအပူၤလၢအစံး, မုၢ်နံၤတဖၣ်န့ၣ်သုးယံၤထီၣ်အ သး, ဒီးကယဲၢ်တၢ်ထံၣ်တၢ်လၢညါခီ ဟးဂီၤဝဲန့ၣ်မ့ၢ် အစံးဝဲဒ်လဲၣ်.
\p
\v 23 မၤသးဒ်န့ၣ်ဒီးစံးဘၣ်အီၤ, ကစၢ်ယွၤစံးဒ်အံၤ, တၢ် ကတိၤဒိတထံၣ်န့ၣ် ယကဒုးဆိတ့ၢ်, ဒီးပှၤတကတိၤဒိ လၢၤဘၣ်အီၤလၢ အံၣ်စရ့လးအပူၤဘၣ်. မ့မ့ၢ်စံးဘၣ် အီၤ, မုၢ်နံၤတဖၣ်ဒီးတၢ်ထံၣ်တၢ်လၢညါခီခဲလၢာ်အိၣ် ဘူးထီၣ်လံ.
\v 24 အဂ့ၢ်ဒ်အံၤတၢ်ထံၣ်လၢညါခီကလီက လီ, ဒီးဖးတၢ်လၢအလီတၢ်န့ၣ်တအိၣ်လၢၤဘၣ်လၢ အံၣ်စရ့လးအဟံၣ်ပူၤဘၣ်.
\p
\v 25 အဂ့ၢ်ဒ်အံၤ, ယမ့ၢ်ယွၤလီၤ. ယကတိၤတၢ်, ဒီးတၢ်က တိၤလၢယကတိၤတၢ်န့ၣ် ကမၤအသးလီၤ. ဒီးတသုး ယံၤထီၣ်အသးလၢၤဘၣ်. အဂ့ၢ်ဒ်အံၤ, ပှၤဟံၣ်ဖိလၢအ ပူထီၣ်ဒၣ်တၢ်သ့ၣ်ဧၢ, လၢသုမုၢ်နံၤတဖၣ်အပူၤန့ၣ်, ယ ကကတိၤတၢ်, ဒီးယကမၤအီၤ, ကစၢ်ယွၤစံးဝဲဒၣ်. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 26-27 ပှၤကညီ ဖိခွါဧၢ, ကွၢ်ကွၢ်, ပှၤအံၣ်စရ့လးအပှၤဟံၣ်ဖိစံးဝဲဒၣ်, တၢ်လၢအထံၣ်ဝဲလၢညါခီတမံၤန့ၣ် အိၣ်ဝဲလၢအါနံၤ အါသီခဲကိာ်အဂီၢ်လီၤ. ဒီးကတိၤတၢ်လၢဝံအကျိာ်လၢ အဆၢအကတီၢ်လၢအယံာ်အဂ့ၢ်အကျိၤလီၤ.
\p
\v 28 မၤသးဒ်န့ၣ်ဒီးစံးဘၣ်အီၤ, ကစၢ်ယွၤစံးဒ်အံၤ, ယတၢ် ကတိၤတသုးယံၤထီၣ်အသးလၢၤဘၣ်. မ့မ့ၢ်တၢ်က တိၤလၢယကတိၤတ့ၢ်န့ၣ်ကမၤအသးလီၤ, ကစၢ်ယွၤ စံးဝဲဒၣ်.
\c 13
\cl ၁၃
\p
\v 1-2 ဒီးယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါ ဧၢ, ကတိၤတၢ်လၢဝံအကျိာ်ထီဒါအံၣ်စရ့လး အဝံ တဖၣ်လၢအကတိၤတၢ်လၢဝံအကျိာ်, ဒီးစံးလၢပှၤလၢ အကတိၤလၢဝံကျိာ်လၢအသးဒၣ်ဝဲအပူၤန့ၣ်, ကနၣ် ယွၤအကလုၢ်တက့ၢ်.
\v 3 ကစၢ်ယွၤစံးဒ်အံၤ, ဝံဟးဂီၤ ဖိလၢအလူၤအသးဒၣ်ဝဲ, ဒီးထံၣ်တၢ်လၢအတမ့ၢ်ဘၣ် တၢ်န့ၣ်ဘၣ်အဖှီၣ်လီၤ.
\p
\v 4 အံၣ်စရ့လးဧၢ, နဝံတဖၣ်မၤသးဒ်ထွံၣ်မံၤလၢပှၢ်မုၢ် ကနၢအသိးန့ၣ်လီၤ.
\v 5 သုတလဲၤထီၣ်ဘၣ်လၢတၢ် ဘၢၣ်ဖျိအလီၢ်, ဒီးတမၤကရၢဝးတရံးအံၣ်စရ့လးအ ဟံၣ်, ဒ်သိးအကအိၣ်ကျၢၤလၢတၢ်ဒုးသုးအပူၤလၢယွၤ အမုၢ်တနံၤအပူၤဘၣ်.
\p
\v 6 အဝဲသ့ၣ်န့ၣ်ထံၣ်တၢ်ကလီကလီလၢညါခီ, ဒီးဖးတၢ် လၢလီတၢ်, ဒီးယွၤတမၢဘၣ်အီၤဘၣ်. ဘၣ်ဆၣ်ဒီး စံးဝဲ, ယွၤစံးဝဲဒၣ်န့ၣ်လီၤ. ဒီးဒုးမုၢ်လၢ်ပှၤကညီလၢ အတၢ်ကတိၤကမၤအသးလီၤ.
\p
\v 7 သုထံၣ်တၢ်ကလီကလီလၢညါခီတမ့ၢ်ဘၣ်ဧါ. သုက တိၤတၢ်လၢဖးတၢ်လၢလီတၢ်အဂ့ၢ်တမ့ၢ်ဘၣ်ဧါ. ဒီး သုစံး, ယွၤစံးဝဲဒၣ်, ဒီးယတကတိၤဘၣ်န့ၣ်တမ့ၢ်ဘၣ် ဧါ.
\p
\v 8 မၤသးဒ်န့ၣ်ဒီးကစၢ်ယွၤစံးဝဲဒၣ်, မ့ၢ်သုကတိၤတၢ် ကလီကလီ, ဒီးထံၣ်တၢ်ကဘျံးကဘျၣ်ဒီး, ကွၢ်ကွၢ်, ယ ထီဒါသု, ကစၢ်ယွၤစံးဝဲဒၣ်,
\v 9 ဒီးယစုကထီဒါဝံလၢအ ထံၣ်တၢ်ကလီကလီ, ဒီးဖးတၢ်လၢလီတၢ်လီၤ. တအိၣ် လၢၤဘၣ်လၢယပှၤဂီၢ်မုၢ် အတၢ်အိၣ်ဖှိၣ်အကျါဘၣ်. ဒီးတၢ်တဆဲးလီၤအမံၤလၢ အံၣ်စရ့လးအဟံၣ်အလံာ် ပူၤဘၣ်, ဒီးတလဲၤနုာ်ဘၣ်လၢကီၢ်အံၣ်စရ့လးဘၣ်, ဒီးသုကသ့ၣ်ညါလၢယမ့ၢ်ကစၢ်ယွၤလီၤ.
\p
\v 10 အဂ့ၢ်ဒ်အံၤ, မ့ၢ်မးအဂ့ၢ်ဒ်အံၤ, သုလွဲကဒံလွဲကဒါယ ပှၤဂီၢ်မုၢ်ဒီးစံးတၢ်ဃူတၢ်ဖိးအိၣ်လီၤ, ဒီးတၢ်ဃူတၢ်ဖိး တအိၣ်ဘၣ်. ဒီးပှၤတဂၤမၤထီၣ်တၢ်အဒူၣ်, ဒီးကွၢ်ကွၢ်, ပှၤဂၤတဖၣ်ဖှူဝဲဒီးအီကတ့ၣ်လီၤ.
\p
\v 11 စံးဘၣ်ပှၤလၢအဖှူဝဲလၢအီကတ့ၣ်, လၢအတၢ်က လီၤပှီၢ်န့ၣ်တက့ၢ်. တၢ်ကဟဲစူၤလုၣ်ဘၢတၢ်, သူၣ်ဖး ဒိၣ်တဖၣ်ကလီၤတဲာ်, ဒီးကလံၤမုၢ်ကမၤသ့ၣ်ဖးအီၤ လီၤ.
\p
\v 12 ကွၢ်ကွၢ်, တုၤသုတၢ်အဒူၣ်လီၤပှီၢ်ဒီး, ပှၤကစံးဘၣ် သု, တၢ်ဖှူတၢ်လၢသုဖှူန့ၣ်မ့ၢ်အအိၣ်ဖဲလဲၣ်န့ၣ်, တမ့ၢ် ဘၣ်ဧါ.
\v 13 မၤသးဒ်န့ၣ်ဒီးကစၢ်ယွၤစံးဒ်အံၤ, ယကမၤ သ့ၣ်ဖးအီၤလၢကလံၤမုၢ်လၢယသးကဲၤထီၣ်, ဒီးတၢ် ကဟဲစူၤလုၣ်ဘၢတၢ်လၢ ယသးထီၣ်, ဒီးသူၣ်ဖးဒိၣ် ကမၤလၢာ်ကွံာ်အီၤလၢယသးကဲၤထီၣ်လီၤ.
\p
\v 14 ဒီးယကမၤလီၤပှီၢ်တၢ်အဒူၣ် လၢသုဖှူလၢအီကတ့ၣ်, ဒီးဒုးလီၤဒါအီၤလၢဟီၣ်ခိၣ်လိၤ, ဒီးအခီၣ်ထံးကအိၣ် ဖျါထီၣ်လီၤ. ကလီၤပှီၢ်ဝဲ, ဒီးသုကဘၣ်တၢ်မၤလၢာ် ကွံာ်လၢအသးကံၢ်ပူၤ, ဒီးသုကသ့ၣ်ညါလၢယမ့ၢ်ယွၤ လီၤ.
\p
\v 15 ဒီးယကမၤလၢထီၣ်ပှဲၤထီၣ် ယသးကဲၤထီၣ်လၢတၢ် အဒူၣ်အလိၤ, ဒီးလၢပှၤလၢအဖှူဝဲလၢအီကတ့ၣ်တဖၣ် အလိၤ, ဒီးယကစံးဘၣ်သု, တၢ်အဒူၣ်မ့ၢ်ဂ့ၤ, ပှၤလၢအ ဖှူအီၤလၢအီကတ့ၣ်မ့ၢ်ဂ့ၤ, တအိၣ်လၢၤဘၣ်.
\v 16 ဒ်ပစံး တၢ်အသိး, အံၣ်စရ့လးအဝံတဖၣ်လၢအကတိၤလၢ ဝံအကျိာ်လၢ ယရူၤၡလ့ၣ်အဂ့ၢ်အကျိၤ, လၢအထံၣ် တၢ်ဃူတၢ်ဖိးလၢအဂီၢ်, ဒီးတၢ်ဃူတၢ်ဖိးတအိၣ်ဘၣ် လၢအဂီၢ်ဘၣ်, ကစၢ်ယွၤစံးဝဲဒၣ်.
\p
\v 17 ဒီးနဲဒၣ်ပှၤကညီဖိခွါဧၢ, ပာ်နမဲာ်ထီဒါနပှၤဂီၢ်မုၢ်အ ဖိမုၣ်လၢအကတိၤတၢ်လၢဝံအကျိာ်လၢ အသးဒၣ်ဝဲ အပူၤ, ဒီးကတိၤတၢ်လၢဝံအကျိာ်ထီဒါအီၤ,
\v 18 ဒီးစံး ဘၣ်အီၤ, ကစၢ်ယွၤစံးဒ်အံၤ, ပိာ်မုၣ်လၢအဆးစုတခူ လၢစုနၢၣ်ခံခဲလၢာ်အဂီၢ်, ဒီးမၤခိၣ်တခၢၣ်လၢကယဲၢ် ပှၤအဂီၢ်တဂၤလၢ်လၢ်အခိၣ်အဂီၢ်န့ၣ် ဒ်သိးအကက လံာ်ပှၤကညီဆူတၢ်ဟးဂီၤန့ၣ် ဘၣ်အဖှီၣ်လီၤ. သုက ဃုန့ၢ်ယပှၤဂီၢ်မုၢ်အသးသမူ, ဒီးဒုးမူဒံးပှၤအသးသမူ လၢသုဂီၢ်ဒၣ်သုဝဲဧါ.
\p
\v 19 သုမၤသံပှၤလၢ အတကြၢးသံဘၣ်, ဒီးဒုးမူဒံးပှၤလၢ အတကြၢးမူဒံးဘၣ်လၢ သုကတိၤတၢ်ကဘျံးကဘျၣ် ဒီးယပှၤဂီၢ်မုၢ်လၢ အကနၣ်သုတၢ်ကတိၤကဘျံးက ဘျၣ်အဃိ, သုမၤယၤတကဆှီဘၣ်လၢယပှၤဂီၢ်မုၢ်အ ကျါ, လၢဘုမုယီၤအတၢၤဒုၣ်တဖၣ်အဃိ, ဒီးလၢ ကိၣ်အလိၣ်တဖၣ်အဃိန့ၣ်လီၤ.
\p
\v 20 မၤသးဒ်န့ၣ်ဒီးကစၢ်ယွၤစံးဒ်အံၤ, ကွၢ်ကွၢ်, ယထီဒါ စုတခူန့ၣ်လၢသုကလံာ်ပှၤကညီ ဆူတၢ်ဟးဂီၤလၢ အီၤဒ်သိးအကပူၤဖျဲးဒီးသု, ဒီးယကထုးထီၣ်ကွံာ်စုတ ခူန့ၣ်လၢသုစု, ဒီးယကမၤပူၤမၤဖျဲးပှၤအသးတဖၣ်လၢ သုကလံာ်အီၤ, ဒီးအဝဲသ့ၣ်ကပူၤဖျဲးဒီးသုလီၤ.
\p
\v 21 ယကထုးထီၣ်ကွံာ်စ့ၢ်ကီး သုခိၣ်တခၢၣ်တဖၣ်န့ၣ်, ဒီးမၤပူၤမၤဖျဲးယပှၤဂီၢ်မုၢ်လၢသုစုပူၤ, ဒီးတအိၣ်လၢၤ ဘၣ်လၢသုစုပူၤဘၣ်, ဒ်သိးသုသုတကလံာ်လၢၤအီၤ တဂ့ၤ. ဒီးသုကသ့ၣ်ညါလၢယမ့ၢ်ယွၤလီၤ.
\p
\v 22 မ့ၢ်သုဒုးသူၣ်အုးသးအုး ပှၤအတီအလိၤလၢတၢ်က တိၤကဘျံးကဘျၣ်လၢ ယတဒုးသူၣ်အုးသးအုးဘၣ်, မ့ၢ်သုစံးလၢပှၤတတီတလိၤလၢ အကမူဝဲသတးဒီး, သုမၤဆူၣ်ထီၣ်အစုဒ်သိး အသုတဃၣ်ကွံာ်အသးလၢ အကျဲတတီတလိၤဘၣ်ဒီး,
\v 23 သုတထံၣ်လၢၤဘၣ်တၢ် ကလီကလီဘၣ်, ဒီးတဖးလၢၤဘၣ်တၢ်ဘၣ်, ဒီးယ ကမၤပူၤမၤဖျဲးယပှၤဂီၢ်မုၢ်လၢသုစုပူၤ, ဒီးသုသ့ၣ်ညါ လၢယမ့ၢ်ယွၤလီၤ.
\c 14
\cl ၁၄
\p
\v 1 ဒီးပှၤကညီလၢအံၣ်စရ့လး အပှၤသူၣ်က့သးပှၢ်အ ကျါတနီၤဟဲဝဲဆူယအိၣ်, ဒီးဆ့ၣ်နီၤလၢယမဲာ်ညါ,
\v 2 ဒီး ယွၤအကလုၢ်ဘၣ်ယၤ, ဒီးစံးဝဲဒၣ်,
\v 3 ပှၤကညီဖိခွါဧၢ, ပှၤကညီတဖၣ်အံၤ ပာ်လံတၢ်ဂီၤတၢ်ဖီၣ်လၢအသးကံၢ် ပူၤ, ဒီးပာ်လံအတၢ်ဒဲးဘးအခီၣ်ဘၣ်တိၢ်အလီၢ်လၢအမဲာ်ညါလံ. ဒီးယကတူၢ်တၢ်သံကွၢ်ယၤလၢအီၤစ့ၢ်ကီး ဧါ.
\p
\v 4 မၤသးဒ်န့ၣ်ဒီးကတိၤတၢ်ဒီးအီၤ, ဒီးစံးဘၣ်အီၤ, က စၢ်ယွၤစံးဒ်အံၤ, ပှၤတဂၤဂၤလၢအံၣ်စရ့လးအပှၤဟံၣ်ဖိ အကျါလၢအပာ်အတၢ်ဂီၤလၢအသးကံၢ်ပူၤ, ဒီးပာ်အ တၢ်ဒဲးဘးအခီၣ်ဘၣ်တိၢ်အလီၢ်လၢအမဲာ်ညါ, ဒီးဟဲ ဝဲဆူဝံအအိၣ်န့ၣ်, ယၤယွၤအံၤယကစံးဆၢအီၤဒ်အတၢ် ဂီၤအါဒုအသိး,
\v 5 ဒ်သိးယကမၤန့ၢ်အံၣ်စရ့လးအပှၤ ဟံၣ်ဖိလၢအသးလီၤ. အဂ့ၢ်ဒ်အံၤ, ကဲထီၣ်ဝဲလၢပှၤတ ခီဘီမုၢ်အဖိဒီးယၤလၢအတၢ်ဂီၤအဃိလီၤ.
\p
\v 6 မၤသးဒ်န့ၣ်ဒီးစံးဘၣ်အံၣ်စရ့လးအပှၤဟံၣ်ဖိ, ကစၢ် ယွၤစံးဒ်အံၤ, ဃၣ်ကွံာ်သုသး, ဃၣ်ကွံာ်သုသးလၢသု တၢ်ဂီၤ, ဒီးဃၣ်ကွံာ်သုမဲာ်လၢသုသးဘၣ်အၢတဖၣ် အအိၣ်တက့ၢ်.
\v 7 အဂ့ၢ်ဒ်အံၤ, ပှၤတဂၤဂၤလၢအံၣ်စရ့ လးအပှၤဟံၣ်ဖိအကျါ, ဒီးလၢပှၤတခီဘီမုၢ်ဖိလၢအ အိၣ်အဆိးလၢပှၤအံၣ်စရ့လးဖိအကျါလၢ အမၤလီၤ မုၢ်လီၤဖးလီၤအသးဒီးယၤ, ဒီးပာ်တၢ်ဂီၤလၢအသးကံၢ် ပူၤ, ဒီးပာ်အတၢ်ဒဲးဘးအခီၣ်ဘၣ်တိၢ်အလီၢ်လၢအမဲာ် ညါ, ဒီးဟဲဆူဝံအအိၣ်ဒ်သိးအကသံကွၢ်တၢ်လၢယၤ န့ၣ်ယၤယွၤအံၤ ယကစံးဆၢအီၤလၢယကစၢ်ဒၣ်ယဲ,―
\p
\v 8 ဒီးယကကွၢ်ပှၤတဂၤန့ၣ်လၢယမဲာ်, ဒီးယကပာ်ပှၤတ ဂၤန့ၣ်လၢတၢ်အပနီၣ်, ဒီးတၢ်ကတိၤဒိအလီၢ်, ဒီးယ ကဒီၣ်တဲာ်ကွံာ်အီၤလၢ ယပှၤဂီၢ်မုၢ်အကျါ, ဒီးသုက သ့ၣ်ညါလၢယမ့ၢ်ယွၤလီၤ.
\p
\v 9 ဒီးဝံတဂၤတုၤအကတိၤတၢ်, ဒီးဘၣ်တၢ်လီန့ၢ်အီၤ ဒီး, ယၤယွၤအံၤယလီန့ၢ်ဝံတဂၤန့ၣ်, ဒီးယကယူာ်ထီၣ် ယစုလၢအလိၤ, ဒီးမၤဟးဂီၤအီၤလၢယပှၤဂီၢ်မုၢ်အံၣ်
\p
\v 10 စရ့လးအကျါလီၤ. ဒီးကဘၣ်အတၢ်ဒဲးဘး, ဝံကဘၣ် တၢ်ဒဲးဘးဒ်ပှၤလၢအသံကွၢ်တၢ်လၢအီၤဘၣ် အတၢ်ဒဲး ဘးအသိးန့ၣ်,
\v 11 ဒ်သိးအံၣ်စရ့လးအပှၤဟံၣ်ဖိအသုတ ဟးဖျိးလၢၤလၢယအိၣ်တဂ့ၤ, ဒီးဒ်သိးအသုတဘၣ် အၢလၢၤဘၣ်ဒီးအတၢ်ကမၣ်တဂ့ၤ, မ့ၢ်ဒ်သိးအကကဲ ထီၣ်ယပှၤဂီၢ်မုၢ်, ဒီးယကကဲထီၣ်အကစၢ်လီၤ, ကစၢ် ယွၤစံးဝဲဒၣ်. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 12-13 ပှၤကညီ ဖိခွါဧၢ, တုၤကီၢ်တဘ့ၣ်မၤတၢ်ဒဲးဘး, ဒီးမၤကမၣ် ဘၣ်ယၤနးမး, ဒီးယယူာ်ထီၣ်ယစုလၢအဖီခိၣ်, ဒီးမၤ ကၢ်အကိၣ်အနီၣ်ထိးဘိ, ဒီးမၢလီၤတၢ်သၣ်ဝံၤလီၤဒိဆူ အအိၣ်, ဒီးဒီၣ်တဲာ်ကွံာ်ပှၤကညီဒီးဆၣ်ဖိကီၢ်ဖိလၢအ ပူၤဒီး,
\v 14 စီၤနိအၤ, စီၤဒၤနံးယ့လး, ဒီးစီၤယိၤဘးသၢဂၤ န့ၣ်မ့ၢ်အိၣ်လၢအပူၤဘၣ်ဆၣ်ဒီး, ကမၤပူၤမၤဖျဲးထဲအ သးဒၣ်ဝဲလၢ အတၢ်တီတၢ်လိၤလီၤ. ကစၢ်ယွၤစံးဝဲဒၣ်.
\p
\v 15 တုၤယမၢဆၣ်ဖိကီၢ်ဖိအဒူခီဂာ်ထံဧိၤကီၢ်ဧိၤန့ၣ်, ဒီး အတၢ်မၤဟးဂီၤအီၤ, ဒီးအိၣ်သယုၢ်ဝဲတုၤပှၤကညီတ ခီဂာ်ဘၣ်ဝဲလၢဆၣ်ဖိကီၢ်ဖိအဃိဒီး,
\v 16 ပှၤသၢဂၤန့ၣ် မ့ၢ်အိၣ်ဝဲလၢအပူၤဘၣ်ဆၣ်ဒီး, ယမူယဲ, ကစၢ်ယွၤစံး ဝဲဒၣ်, အဖိမုၣ်မ့ၢ်ဂ့ၤ, အဖိခွါမ့ၢ်ဂ့ၤ, တမၤပူၤဖျဲးဘၣ်ဝဲ ဘၣ်, ကပူၤဖျဲးထဲအကစၢ်ဒၣ်ဝဲဧိၤလီၤ, ဒီးကီၢ်န့ၣ်က အိၣ်သယုၢ်လီၤ.
\p
\v 17 ဒီးတုၤယဒုးဟဲဘၣ်ကီၢ်န့ၣ်လၢနးတဘ့ၣ်, ဒီးစံး, နး ဧၢ, လဲၤခီဂာ်ကီၢ်န့ၣ်တက့ၢ်, ဒီးယကဒီၣ်တဲာ်ကွံာ် ပှၤကညီဒီးဆၣ်ဖိကီၢ်ဖိလၢအပူၤဒီး,
\v 18 ပှၤသၢဂၤန့ၣ်မ့ၢ် အိၣ်လၢအပူၤဘၣ်ဆၣ်ဒီး, ယမူယဲ, ကစၢ်ယွၤစံးဝဲဒၣ်, အဖိမုၣ်မ့ၢ်ဂ့ၤ, အဖိခွါမ့ၢ်ဂ့ၤ, တမၤပူၤမၤဖျဲးဘၣ်ဝဲဘၣ်, ဒီးကပူၤကဖျဲးထဲအကစၢ်ဒၣ်ဝဲန့ၣ်ဧိၤလီၤ.
\v 19 ဒီးတုၤယမၢလီၤ တၢ်သံသတြိာ်ဆူကီၢ်ပူၤန့ၣ်, ဒီးလူလီၤယသးကဲၤထီၣ်လၢတၢ်သွံၣ်လၢအဖီခိၣ်, ဒ်သိးယကဒီၣ်တဲာ်ကွံာ်ပှၤကညီဒီး ဆၣ်ဖိကီၢ်ဖိလၢအပူၤဒီး,―
\p
\v 20 စီၤနိအၤ, ဒီးစီၤဒၤနံးယ့လး, ဒီးစီၤယိၤဘးမ့ၢ်အိၣ်လၢ အပူၤဘၣ်ဆၣ်ဒီး, ယမူယဲ, ကစၢ်ယွၤစံးဝဲဒၣ်, အဖိမုၣ် မ့ၢ်ဂ့ၤ, အဖိခွါမ့ၢ်ဂ့ၤ, တမၤပူၤမၤဖျဲးဘၣ်, ကမၤပူၤမၤဖျဲး လၢအတၢ်တီတၢ်လိၤထဲအကစၢ်ဒၣ်ဝဲန့ၣ်ဧိၤလီၤ.
\v 21 မၤသးဒ်န့ၣ်ဒီးကစၢ်ယွၤစံးဝဲဒ်အံၤ, တုၤယမၢလီၤယတၢ်စံၣ်ညီၣ်အၢလွံၢ်မံၤလၢယရူၤၡလ့ၣ်အဖီခိၣ်, နးဧိၤဘီဧိၤ, ဒီးတၢ်သၣ်ဝံၤလီၤဒိ, ဒီးဆၣ်ဖိကီၢ်ဖိအဒူ, ဒီးတၢ်သံသတြိာ်ဒ်သိးအကဒီၣ်တဲာ်ကွံာ်ပှၤကညီဒီး ဆၣ်ဖိကီၢ်ဖိလၢအပူၤဒီး, နးန့ၢ်အန့ၣ်တက့ၢ်ဆံးဒိၣ်လဲၣ်.―
\p
\v 22 ဘၣ်ဆၣ်ဒီးကွၢ်ကွၢ်, တၢ်ကပာ်လီၤတဲာ်ပှၤလၢအက ပူၤဖျဲးတနီၤလၢအပူၤ, ဒီးတၢ်ကဒုးဟးထီၣ်အီၤ, ဖိမုၣ် ဒီးဖိခွါလီၤ. ကွၢ်ကွၢ်, ကဟဲထီၣ်ဆူသုအိၣ်, ဒီးသုက ထံၣ်ဘၣ်အကျဲ, ဒီးအမၤတၢ်, ဒီးတၢ်ကမၤမုာ်ထီၣ်က့ၤ သုလၢတၢ်အၢလၢ ယဒုးဟဲဘၣ်ယရူၤၡလ့ၣ်, လၢက ယဲၢ်တၢ်လၢယဒုးဟဲဘၣ်အီၤအဂ့ၢ်လီၤ.
\p
\v 23 ဒီးတုၤသုထံၣ်ဘၣ်အကျဲ, ဒီးအမၤတၢ်ဒီး, ကမၤမုာ် ထီၣ်က့ၤသုသး, ဒီးသုကသ့ၣ်ညါလၢတမ့ၢ်ဘၣ်အဂ့ၢ် တအိၣ်ဘၣ်ဒီး, ယမၤအီၤလၢတၢ်ခဲလၢာ်လၢယမၤတ့ၢ် အီၤဘၣ်, ကစၢ်ယွၤစံးဝဲဒၣ်.
\c 15
\cl ၁၅
\p
\v 1-2 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,― ပှၤကညီဖိခွါ ဧၢ, စပံးမုၢ်အသ့ၣ်စပံးမုၢ်အဒ့တဒ့လၢ သ့ၣ်ဧိၤဝၣ်ဧိၤ လၢပှၢ်လၢ်ကျါအကျါန့ၣ် ဂ့ၤန့ၢ်သ့ၣ်အဂၤလၢမနုလဲၣ်.
\p
\v 3 ပှၤတဟံးန့ၢ်အသ့ၣ်ဒ်သိး အကတ့တၢ်တမံၤလၢအီၤ စ့ၢ်ကီးဧါ. ပှၤကဟံးန့ၢ်ပနဲာ်စဲတဘိလၢအပူၤ ဒ်သိး အကဘျးထီၣ်တၢ်တမံၤမံၤလၢအဖီခိၣ်စ့ၢ်ကီးဧါ.
\p
\v 4 ကွၢ်ကွၢ်, ပှၤဖၢလီၤအီၤလၢမ့ၣ်အူကျါလၢသ့ၣ်မုၣ်အ ဂီၢ်, ဒီးမ့ၣ်အူအီၣ်ကွံာ်အစိးနါခံခီ, ဒီးအသးကံၢ်ပူၤ ဆူးထီၣ်ကွံာ်အသးလီၤ. အန့ၣ်ဒီးဂ့ၤဝဲဘၣ်ဝဲလၢတ့ တၢ်တမံၤမံၤအဂီၢ်စ့ၢ်ကီးဧါ.
\p
\v 5 ကွၢ်ကွၢ်, လၢအအိၣ်ဒီဘိန့ၣ်တဂ့ၤဘၣ်ဒီးတၢ်တ့တၢ် နီတမံၤဘၣ်. တုၤမ့ၣ်အူအီၣ်ကွံာ်အီၤ, ဒီးဆူးထီၣ်ကွံာ် အသးဝံၤဒီး, ကဂ့ၤဝဲလၢတ့တၢ်တမံၤမံၤအဂီၢ်ဒ်လဲၣ်.
\p
\v 6 မၤသးဒ်န့ၣ်ဒီး ကစၢ်ယွၤစံးဒ်အံၤ, ဒ်စပံးမုၢ်အသ့ၣ် လၢသ့ၣ်ဧိၤဝၣ်ဧိၤလၢပှၢ်လၢ်ကျါလၢ ယဟ့ၣ်လီၤအီၤ လၢမ့ၣ်အူလၢသ့ၣ်မုၣ်အဂီၢ်အသိးန့ၣ်, ယကဟ့ၣ်လီၤ ကွံာ်ပှၤယရူၤၡလ့ၣ်ဖိဒ်န့ၣ်သိးလီၤ.
\v 7 ယကပာ်ယမဲာ် ထီဒါအီၤ, ဒီးအဝဲသ့ၣ်ကဟးထီၣ်ကွံာ်လၢမ့ၣ်အူအပူၤ, ဘၣ်ဆၣ်ဒီးမ့ၣ်အူကအီၣ်ကွံာ်အီၤလီၤ. ဒီးတုၤယပာ် ယမဲာ်ထီဒါအီၤဒီး, သုကသ့ၣ်ညါလၢယမ့ၢ်ယွၤလီၤ.―
\p
\v 8 ဒီးယကမၤသယုၢ်ထံဧိၤကီၢ်ဧိၤန့ၣ်လၢ အမၤကမၣ်တၢ် နးမးအဃိလီၤ, ကစၢ်ယွၤစံးဝဲဒၣ်.
\c 16
\cl ၁၆
\p
\v 1 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,
\v 2 ― ပှၤကညီဖိ ခွါဧၢ, ဘိးဘၣ်သ့ၣ်ညါယရူၤၡလ့ၣ်လၢအတၢ်သးဘၣ် အၢတဖၣ်,
\v 3 ဒီးစံး, ကစၢ်ယွၤစံးလၢယရူၤၡလ့ၣ်ဒ်အံၤ, နအိၣ်အလီၢ်လၢအခီၣ်ထံး, ဒီးနအိၣ်ဖျဲၣ်အလီၢ်န့ၣ်မ့ၢ် ကီၢ်ကနၤဧၣ်လီၤ. နပၢ်မ့ၢ်ပှၤအမိၢ်ဖိ, ဒီးနမိၢ်မ့ၢ်ပှၤဃ့ၤ သးဖိလီၤ.
\v 4 ဒီးလၢနအိၣ်ဖျဲၣ်န့ၣ် တၢ်သကူးတဲာ်ဘၣ်နဒ့လၢမုၢ်တနံၤလၢနအိၣ်ဖျဲၣ်န့ၣ်, ဒီးတၢ်တသ့စီဘၣ်နၤလၢထံလၢနတကဆှီထီၣ်ဘၣ်, တၢ်တဖှံဘၣ်နၤလၢအံသၣ်ဘၣ်, ဒီးတဘိၣ်ထီၣ်ဘၣ်နၤလၢတၢ်သွံတၢ်စီၤဘၣ်.―
\p
\v 5 တၢ်အမဲာ်တသးအိၣ်ဘၣ်နၤ တုၤအကသးကညီၤနၤ, ဒ်သိးအကမၤတၢ်န့ၣ်တဖၣ်တမံၤမံၤ လၢနဂီၢ်ဘၣ်. မ့ မ့ၢ်လၢမုၢ်တနံၤလၢနအိၣ်ဖျဲၣ်န့ၣ် တၢ်ကွံာ်တ့ၢ်ကွံာ်နၤ ဆူတၢ်ပျီပူၤလၢတၢ်သးဘၣ်အၢနၤအဃိလီၤ.
\p
\v 6 ဒီးတုၤယလဲၤတြူာ်နၤ, ဒီးထံၣ်နၤလၢနကဘၣ်တၢ် ယီၢ်လီၤနၤလၢနသွံၣ်ဒၣ်နဲအပူၤဒီး, လၢနအိၣ်လၢန သွံၣ်ပူၤန့ၣ်, ယစံးနၤ, မူထီၣ်တက့ၢ်. မ့ၢ်မးယစံးဘၣ်နၤ လၢနအိၣ်လၢနသွံၣ်ပူၤန့ၣ်မူထီၣ်တက့ၢ်.
\p
\v 7 ယဒုးဒိၣ်ထီၣ်နၤဒ်တၢ်အမဲထီၣ်လၢပှၢ်လၢ်ကျါအသိး န့ၣ်, ဒီးနဒိၣ်ထီၣ်, ဒီးနနီၢ်ထီထီၣ်, ဒီးနကဲထီၣ်ပှၤအိၣ် ဒီးအဃံအလၤလီၤဆီဒၣ်တၢ်လီၤ. နနုၢ်ဒိးထီၣ်, ဒီးနခိၣ် သူထီထီၣ်လီၤ. မ့မ့ၢ်နအိၣ်ဘ့ၣ်ဆ့, ဒီးနကူနသိးတ အိၣ်ဘၣ်လီၤ.
\p
\v 8 ဒီးတုၤယလဲၤတြူာ်နၤ, ဒီးယထံၣ်နၤဒီး, ကွၢ်ကွၢ်, မ့ၢ် နကတီၢ်, တၢ်အဲၣ်အကတီၢ်လီၤ. ဒီးယဒါလီၤယယၣ် အသရ့ၤလၢနလိၤ, ဒီးလုးဘၢနတၢ်အိၣ်ဘ့ၣ်ဆ့, ဒီးယ ဆိၣ်တၢ်ဒီးနၤ, ဒီးယအၢၣ်လီၤအီလီၤတၢ်ဒီးနၤ, ဒီးနကဲ ထီၣ်ယတၢ်လီၤ, ယွၤစံးဝဲဒၣ်.
\p
\v 9 တုၤနုၤတဘျီယသ့စီနၤလၢထံ, မ့ၢ်မးယသ့စီကွံာ်န သွံၣ်လၢနလိၤစီဖ့ကလ့ၤ, ဒီးယဖှူနၤလၢသိလီၤ.
\v 10 ဒီး ယဒုးကူဒုးသိးနၤဒီးတၢ်ကူတၢ်သိး ဆးကံၣ်ဃ့အသး, ဒီးယဖျီၣ်နခီၣ်ဒီးခီၣ်ဖံးတၢ်ဖံး, ဒီးကံၢ်တူာ်နယီၢ်ဒ့ဒီး ဖှီဝါကဆှၣ်, ဒီးကျၢၢ်ဘၢနၤလၢသတိၢ်လီၤ.
\p
\v 11 ဒီးယကယၢကယဲနၤလၢ တၢ်ကယၢကယဲ, ဒီးယဒုး သိးနစုလၢထံဖှံၣ်, ဒီးယဒုးလံာ်နကိာ်လၢသွဲ,
\v 12 ဒီး ယဒုးတုၢ်ထီၣ်နၤလၢနးဒ့ကွီၤ, ဒီးယဒုးဒံးထီၣ်နၤလၢ နၢ်ဒံးပသံး, ဒီးယဒုးကုာ်နၤလၢတၢ်ခိၣ်သလုးအဃံ အလၤလီၤ.
\p
\v 13 ဒီးနအိၣ်ကယၢကယဲဒီးထူဧိၤလွဲဧိၤ, ကျိၣ်ဧိၤစ့ဧိၤ, ဒီး နကူနသိးမ့ၢ်ဖှီဝါကဆှၣ်, ဒီးသတိၢ်, ဒီးတၢ်ဆးကံၣ်ဃ့ အသးလီၤ. နအီၣ်ကိၣ်အကမူၣ်, ဒီးကနဲစီ, ဒီးသိ, ဒီး နဃံနလၤဂ့ၤမးလီၤ. ဒီးနဘီၣ်ထီၣ်ညီထီၣ်တုၤနကဲ ထီၣ်နီၢ်ပၤမုၣ်လီၤ.
\p
\v 14 ဒီးနမံၤဟူထီသါလီၤလၢနဃံနလၤအဃိ လၢပှၤက လုာ်တဖၣ်အကျါလီၤ. အဂ့ၢ်ဒ်အံၤ, မ့ၢ်အလၢအပှဲၤလၢ တၢ်အဂ့ၤအဘၣ်လၢ ယပာ်လၢနလိၤအဃိန့ၣ်လီၤ, ယွၤစံးဝဲဒၣ်.
\p
\v 15 ဘၣ်ဆၣ်ဒီးနသန့ၤနသးလၢနဃံနလၤ, ဒီးနမၤက မၣ်မုၣ်ကမၣ်ခွါလၢနမံၤနသၣ်အဃိ, ဒီးနမၤကမၣ်မုၣ် ကမၣ်ခွါအါမးဒီး ကယဲၢ်ပှၤလၢအလဲၤတြူာ်လၢနအိၣ် လီၤ. အန့ၣ်မ့ၢ်အဝဲဒၣ်အတၢ်လီၤ.
\p
\v 16 ဒီးနဟံးန့ၢ်တၢ်လၢနကူနသိးအကျါ, ဒီးနမၤတၢ်အ လီၢ်ထီၣ်ထီ, ကယၢကယဲဒီးတၢ်ကံၣ်ဃ့, ဒီးနမၤကမၣ် မုၣ်ကမၣ်ခွါလၢအဖီခိၣ်လီၤ. တၢ်ဒ်န့ၣ်သိးတဟဲလၢၤ ဘၣ်ဒီး တမၤလၢၤဘၣ်အသးဘၣ်.
\v 17 ဒီးနဟံးန့ၢ်နကယၢကယဲ အဃံအလၤလၢယထူဧိၤလွဲဧိၤ, ဒီးယကျိၣ်ဧိၤစ့ဧိၤအကျါလၢယဟ့ၣ်တ့ၢ်နၤ, ဒီးတ့ပှၤပိာ်ခွါအဂီၤလၢအီၤလၢနဂီၢ်, ဒီးနမၤကမၣ်မုၣ် ကမၣ်ခွါဒီးအီၤ,
\v 18 ဒီးနဟံးန့ၢ်နကူနသိးဆးကံၣ်ဃ့အ သး, ဒီးကျၢၢ်ဘၢအီၤ, ဒီးပာ်ယသိဧိၤချါဧိၤ, ဒီးယတၢ် ဆိၣ်ကဲၤနၢမူလၢအမဲာ်ညါလီၤ.
\p
\v 19 ဒီးယတၢ်အီၣ်လၢယဟ့ၣ်လီၤနၤ, ကိၣ်ကမူၣ်, ဒီးသိ, ဒီးကနဲစီလၢယလုၢ်အီၣ်နၤလၢအီၤန့ၣ် နပာ်လီၤလၢ အမဲာ်ညါလၢတၢ်နၢမူအိၣ်ဘှံးအဂီၢ်လီၤ. ဒီးတၢ်မၤအ သးဒ်န့ၣ်, ကစၢ်ယွၤစံးဝဲဒၣ်.
\p
\v 20 ဒီးနဟံးန့ၢ်နဖိမုၣ်, ဒီးနဖိခွါလၢနဆံးစၢ်န့ၢ်ယၤ, ဒီး လုၢ်ထီၣ်အီၤ, လၢတၢ်ကအီၣ်ကွံာ်အီၤအဂ့ၢ်လီၤ. နမၤ ကမၣ်မုၣ်ကမၣ်ခွါန့ၣ် မ့ၢ်အတအါဘၣ်ဒီး,
\v 21 နမၤသံ ယဖိ, ဒီးဟ့ၣ်လီၤကွံာ်အီၤဒ်သိးအကခီဂာ်မ့ၣ်အူလၢ အဂီၢ်န့ၣ်စ့ၢ်ကီးဧါ.
\p
\v 22 ဒီးလၢနတၢ်သးဘၣ်အၢခဲလၢာ်အပူၤ, ဒီးနမၤကမၣ် မုၣ်ကမၣ်ခွါခဲလၢာ်အပူၤန့ၣ် နတသ့ၣ်နီၣ်ထီၣ်က့ၤန ဖိသၣ်ဒံးအမုၢ်နံၤတဖၣ်ဖဲနအိၣ်ဘ့ၣ်ဆ့, ဒီးနကူနသိး တအိၣ်ဘၣ်, ဒီးဘူးဒီးတၢ်ကယီၢ်လီၤနၤလၢနသွံၣ်ပူၤ လီၤ.
\p
\v 23 နဘၣ်အဖှီၣ်, နဘၣ်အဖှီၣ်လီၤ. ကစၢ်ယွၤစံးဝဲဒၣ်, ဒီးလၢနတၢ်အၢခဲလၢာ်အလီၢ်ခံန့ၣ်,
\v 24 တၢ်မၤအသး လၢနမၤတၢ်ခိၣ်ဒုးထီၣ်အသးလၢနဂီၢ်, ဒီးမၤတၢ်အ လီၢ်ထီၣ်ထီလၢကျဲမုၢ်ကိးဘိဒဲးအပူၤလၢနဂီၢ်လီၤ.
\v 25 န မၤနလီၢ်ထီၣ်ထီလၢ ကယဲၢ်ကျဲအခီၣ်ထံး, ဒီးဒုးသး ဘၣ်အၢနဃံနလၤ, ဒီးနသကါနခီၣ်လၢကယဲၢ်ပှၤလၢ အလဲၤတြူာ်လၢနၤတဂၤလၢ်လၢ်အဂီၢ်, ဒီးမၤအါထီၣ် နမၤကမၣ်မုၣ်ကမၣ်ခွါလီၤ.
\p
\v 26 ဒီးနမၤကမၣ်မုၣ်ကမၣ်ခွါ ဒီးပှၤအဲၤကူပတူးဖိ, ပှၤ အိၣ်ဝဲလၢနဃၢၤ, လၢအဖံးအညၣ်ဖးဒိၣ်, ဒီးမၤအိၣ် ထီၣ်နမၤကမၣ်မုၣ်ကမၣ်ခွါတဖၣ်လၢ နကထိၣ်ဂဲၤ ယသးထီၣ်အဂ့ၢ်လီၤ.
\v 27 မၤသးဒ်န့ၣ်ဒီး, ကွၢ်ကွၢ်, ယ ယူာ်ထီၣ်ယစုထီဒါနၤ, ဒီးမၤစှၤလီၤနတၢ်အီၣ်တၢ်အီ, ဒီးဟ့ၣ်လီၤကွံာ်နၤဖဲပှၤအသးလၢအသးဟ့နၤ, ပှၤဖလ့ ၡသးဖိအဖိမုၣ်လၢအမဲာ်ဆှးလၢ နကျဲကလုာ်ကလိၤ အဃိလီၤ.
\p
\v 28 ဒီးနမၤကမၣ်မုၣ်ကမၣ်ခွါဒီး ပှၤအၤရှူၢ်ဖိလၢနမၤဘျဲး မၤတသ့ဘၣ်အဃိလီၤ. မ့ၢ်မးနမၤကမၣ်မုၣ်ကမၣ်ခွါ ဒီးအီၤ, ဘၣ်ဆၣ်ဒီးနမၤဘျဲးမၤတသ့ဘၣ်.
\v 29 ဒီးနမၤ အါထီၣ်နမၤကမၣ်မုၣ်ကမၣ်ခွါလၢ ကီၢ်ကနၤဧၣ်ပၢၢ် လၢကီၢ်က့ၤစ့း, ဒီးနမၤဘျဲးမၤတသ့ဘၣ်.
\p
\v 30 မ့ၢ်နမၤတၢ်ခဲလၢာ်န့ၣ်လၢ ပိာ်မုၣ်လၢအပာ်ဒူအသး, ဒီးမၤကမၣ်မုၣ်ကမၣ်ခွါတဂၤမၤဝဲဒီး, နသးအဂံၢ်စၢ် ဘါစၢ်ဒ်လဲၣ်, ကစၢ်ယွၤစံးဝဲဒၣ်.
\v 31 ဒီးနမၤနတၢ်ခိၣ်ဒုး ထီၣ်အသးလၢကျဲကိးဘိဒဲးအခီၣ်ထံး, ဒီးမၤနတၢ်အ လီၢ်ထီၣ်ထီလၢကျဲမုၢ်ကိးဘိဒဲးအပူၤ, ဒီးနတဒ်ဘၣ် ပှၤဃဲသဲမုၣ်အသိးဘၣ်. အဂ့ၢ်ဒ်အံၤ, နတပးကဲဘၣ် တၢ်အဘူးအလဲဘၣ်.
\v 32 မ့ၢ်ဒ်မါလၢအအဲၣ်ဘၢအဝၤ အသိးန့ၣ်လၢအဟံးန့ၢ် ပှၤဂၤလၢအဝၤအလီၢ်လီၤ.―
\p
\v 33 ပှၤပိာ်ခွါဟ့ၣ်တၢ်အဘူးအလဲလၢ ပှၤဃဲသဲမုၣ်ခဲလၢာ် လီၤ. မ့မ့ၢ်နဲဒၣ်အံၤနဟ့ၣ်ကယဲၢ်ပှၤလၢအအဲၣ်နၤအ ဘူးအလဲ, ဒီးနမၢလဲၤအီၤလၢစ့ဒ်သိး အကဟဲလၢ ကိးခီဒဲးဆူနအိၣ်, လၢအကမၤကမၣ်မုၣ်ကမၣ်ခွါဒီးနၤ အဂီၢ်လီၤ.
\v 34 ဒီးလၢနမၤကမၣ်မုၣ်ကမၣ်ခွါအပူၤန့ၣ်န လီၤဆီန့ၢ်ပိာ်မုၣ်အဂၤတက့ၢ်လီၤ. အဂ့ၢ်ဒ်အံၤ, ပှၤတ လူၤဘၣ်နၤဒ်သိးအကမၤကမၣ်မုၣ်ကမၣ်ခွါဒီးနၤနီတ ဂၤဘၣ်. မ့မ့ၢ်နဟ့ၣ်တၢ်အဘူးအလဲ, ဒီးတၢ်တဟ့ၣ် ဘၣ်နၤလၢနဘူးနလဲဘၣ်. မၤသးဒ်န့ၣ်ဒီးနလီၤဆီဒၣ် တၢ်လီၤ.
\p
\v 35 မၤသးဒ်န့ၣ်ဒီးပှၤဃဲသဲမုၣ်ဧၢ, ကနၣ်ယွၤအကလုၢ် တက့ၢ်.
\v 36 ကစၢ်ယွၤစံးဒ်အံၤ, မ့ၢ်နတၢ်ဘၣ်အၢလူလီၤ အသးဒီးနအိၣ်ဘ့ၣ်ဆ့အလီၢ်အိၣ်ဖျါလၢ နမၤကမၣ် မုၣ်ကမၣ်ခွါလၢပှၤလၢနအဲၣ်အီၤအဃိ, ဒီးလၢနတၢ် သးဘၣ်အၢအတၢ်ဂီၤအဃိ, ဒီးလၢနဖိတဖၣ်အသွံၣ် လၢနဟ့ၣ်အီၤအဃိဒီး,
\v 37 ကွၢ်ကွၢ်, မၤသးဒ်န့ၣ်ဒီးယက ဒုးအိၣ်ဖှိၣ်ရိဖှိၣ်ပှၤလၢနအဲၣ်အီၤခဲလၢာ်, ပှၤလၢနမုာ် လၤဒီးအီၤ, ကယဲၢ်ပှၤလၢနအဲၣ်အီၤဒီး ကယဲၢ်ပှၤလၢန သးဟ့အီၤ, ဒီးယကဒုးအိၣ်ဖှိၣ်ရိဖှိၣ်အီၤဝးတရံးထီဒါ နၤ, ဒီးယကလီၣ်ဖျါထီၣ်နတၢ်အိၣ်ဘ့ၣ်ဆ့ လၢအမဲာ် ညါ, ဒ်သိးအကထံၣ်ဘၣ်နအိၣ်ဘ့ၣ်ဆ့အလီၢ်ခဲလၢာ် လီၤ.
\p
\v 38 ယကစံၣ်ညီၣ်နၤဒ်ပိာ်မုၣ်လၢအအဲၣ်ဘၢအဝၤ, ဒီးလူ တၢ်သွံၣ်တဖၣ်ဘၣ်တၢ်စံၣ်ညီၣ်အီၤအသိး, ဒီးယက ဟ့ၣ်လီၤနၤလၢတၢ်သွံၣ်လၢ ယသးကဲၤထီၣ်ဒီးယသး က့ၣ်လီၤ.
\v 39 ဒီးယကဟ့ၣ်လီၤကွံာ်နၤလၢအစုပူၤ, ဒီးက မၤလီၤပှီၢ်ကွံာ်နတၢ်ခိၣ်ဒုးထီၣ်အသး, ဒီးကမၤဟးဂီၤ ကွံာ်နလီၢ်ထီၣ်ထီတဖၣ်, ဒီးကဘ့ၣ်ကွံာ်နကူနသိး, ဒီး ကဟံးထီၣ်ကွံာ်နကယၢကယဲလၢအဃံအလၤ, ဒီးက ပာ်လီၤတဲာ်နၤအိၣ်ဘ့ၣ်ဆ့, ဒီးနကူနသိးတအိၣ်ဘၣ် လီၤ.
\p
\v 40 ဒီးကဒုးဟဲထီဒါနၤလၢပှၤတဖု, ဒီးကကွံာ်နၤလၢ လၢၢ်ဒီးဆဲးဖျိထီၣ်နၤလၢ အနးလီၤ.
\v 41 ဒီးကဆူးထီၣ် ကွံာ်နဟံၣ်တဖၣ်လၢမ့ၣ်အူ, ဒီးမၤတၢ်စံၣ်ညီၣ်တဖၣ် လၢနၤလၢပိာ်မုၣ်အါဂၤအမဲာ်ညါ, ဒီးယကဒုးဆိတ့ၢ် နမၤကမၣ်မုၣ်ကမၣ်ခွါ, ဒီးနတဟ့ၣ်လၢၤဘၣ်တၢ်အ ဘူးအလဲဘၣ်.
\p
\v 42 ဒီးယကဒုးဆိတ့ၢ်ယသးကဲၤထီၣ်နၤ, ဒီးယသးက့ၣ် ကဟးထီၣ်ကွံာ်လၢနၤ, ဒီးယကအိၣ်ဃိကလာ်, ဒီးယ သးတထီၣ်လၢၤဘၣ်.
\p
\v 43 မ့ၢ်နတသ့ၣ်နီၣ်ထီၣ်က့ၤနဖိသၣ်ဒံး အမုၢ်နံၤတဖၣ်, ဒီးထိၣ်ဂဲၤယသးထီၣ်လၢတၢ်ခဲလၢာ်အဃိဒီး, ကွၢ်ကွၢ်, မၤသးဒ်န့ၣ်ဒီးယကဟ့ၣ်ကၣ်နကျဲလၢ နခိၣ်အဖီခိၣ် လီၤ, ကစၢ်ယွၤစံးဝဲဒၣ်. ဒီးနတမၤလၢၤဘၣ်တၢ်ကလုာ် ကလိၤအံၤလၢနတၢ်သးဘၣ်အၢခဲလၢာ်အဖီခိၣ်ဘၣ်.
\p
\v 44 ကွၢ်ကွၢ်, ကယဲၢ်ပှၤလၢအကတိၤဒိတၢ်န့ၣ်ကကတိၤ ဒိတၢ်လၢနဂ့ၢ်ဒီးစံး, ဒ်မိၢ်အသိးန့ၣ်ဖိမုၣ်မ့ၢ်ဒ်န့ၣ်အသိး လီၤ.
\p
\v 45 နဲဒၣ်အံၤနမ့ၢ်နမိၢ်အဖိမုၣ်လၢ အသးဘၣ်အၢအဝၤ ဒီးအဖိအလံၤ, ဒီးနမ့ၢ်နဒီပုၢ်ဝဲၢ်မုၣ်တဖၣ်အဒီပုၢ်ဝဲၢ်မုၣ် လၢအသးဘၣ်အၢအဝၤဒီးအဖိအလံၤလီၤ. သုမိၢ်မ့ၢ် ပှၤဃ့ၤသးဖိ, ဒီးသုပၢ်မ့ၢ်ပှၤအမိၢ်ဖိလီၤ.
\v 46 ဒီးနဝဲၢ်မုၣ် မ့ၢ်ၡၤမရံအိၣ်ဒီးအဖိမုၣ်တဖၣ်, လၢအအိၣ်ဝဲဆိးဝဲလၢ နစုစ့ၣ်တခီ, ဒီးနပုၢ်မုၣ်လၢအအိၣ်အဆိးလၢနစုထွဲ နခီ, မ့ၢ်စဒိၣ်အိၣ်ဒီးအဖိမုၣ်တဖၣ်လီၤ.
\p
\v 47 ဘၣ်ဆၣ်ဒီးနတပိာ်ဘၣ်အကျဲဘၣ်. ဒီးနတမၤဘၣ် ဒ်အတၢ်သးဘၣ်အၢအသိးန့ၣ်ဘၣ်. အန့ၣ်နပာ်လၢ တၢ်အဆံးကဲၣ်ဆိး, ဒီးနအၢန့ၢ်အဝဲသ့ၣ်လၢနကျဲပူၤ ခဲလၢာ်တက့ၢ်လီၤ.
\p
\v 48 ယမူယဲ, ကစၢ်ယွၤစံးဝဲဒၣ်, နပုၢ်မုၣ်စဒိၣ်အဝဲဒၣ်မ့ၢ် ဂ့ၤ, အဖိမုၣ်မ့ၢ်ဂ့ၤ, တမၤဘၣ်တၢ်ဒ်နမၤနဲဒီးနဖိမုၣ်တ ဖၣ်အသိးန့ၢ်ဘၣ်.
\v 49 ကွၢ်ကွၢ်, နပုၢ်မုၣ်စဒိၣ်အတၢ်ဒဲး ဘး, မ့ၢ်အအံၤ, ပာ်အသးထီၣ်ထီ, အီၣ်ဘျဲးအီၣ်တၢ်, ဒီးတၢ်အိၣ်ဘှံးအါအါကလဲာ်န့ၣ်, အိၣ်ဝဲဆိးဝဲလၢအ ပူၤ, ဒီးလၢအဖိမုၣ်တဖၣ်အပူၤ, ဒီးတမၤဆူၣ်ထီၣ်ပှၤ ဖှီၣ်ဖိယာ်ဖိ, ဒီးပှၤဘၣ်နးဘၣ်ဖှီၣ်အစုဘၣ်.
\v 50 ဒီးပာ် ကဖိအသး, ဒီးမၤတၢ်သးဘၣ်အၢလၢယမဲာ်ညါလီၤ. ဒီးတုၤယထံၣ်တၢ်ဒီး, ယညိကွံာ်အီၤလီၤ.
\p
\v 51 ဒီးၡၤမရံတမၤဖးဖီဘၣ်နတၢ်ဒဲးဘးဘၣ်. မ့ၢ်နမၤအါ ထီၣ်နတၢ်သးဘၣ်အၢအါန့ၢ်အဝဲသ့ၣ်, ဒီးနပာ်တီနဒီ ပုၢ်ဝဲၢ်မုၣ်တဖၣ်, လၢကယဲၢ်နတၢ်သးဘၣ်အၢအပူၤလၢ နမၤနဲလီၤ.
\p
\v 52 နဲဒၣ်အံၤအိၣ်စ့ၢ်ကီးဒီးနမဲာ်ဆှးဒၣ်နဲလၢ နစံၣ်ညီၣ် နဒီပုၢ်ဝဲၢ်မုၣ်အဃိတက့ၢ်. အဂ့ၢ်ဒ်အံၤ, အဝဲသ့ၣ်တဖၣ် န့ၣ်တီန့ၢ်နၤတက့ၢ်လၢနတၢ်ဒဲးဘးလၢ နမၤတၢ်သး ဘၣ်အၢနးန့ၢ်အဝဲသ့ၣ်တက့ၢ်အဃိလီၤ. မ့ၢ်မးပာ်ဆှး နမဲာ်ဒီးအိၣ်ဒၣ်တၢ်ဒီးနမဲာ်ဆှးတက့ၢ်.
\p
\v 53 ဒီးယကဒုးဟဲက့ၤအပှၤလဲၤကဲကုၢ်, စဒိၣ်ဒီးအဖိမုၣ် တဖၣ်လၢအလဲၤကဲကုၢ်, ဒီးၡၤမရံဒီးအဖိမုၣ်တဖၣ်လၢ အလဲၤကဲကုၢ်, ဒီးယကဒုးဟဲက့ၤနၤလၢနလဲၤကဲကုၢ် လၢအကျါ,
\v 54 ဒ်သိးနကအိၣ်ဒၣ်တၢ်ဒီး, နမဲာ်ဆှးဒၣ် နဲဒိးနကပာ်ဆှးနမဲာ်လၢ ကယဲၢ်တၢ်လၢနမၤအဃိ, လၢနမၤမုာ်ထီၣ်က့ၤအီၤအဃိလီၤ.
\p
\v 55 ဒီးနဒီပုၢ်ဝဲၢ်မုၣ်, စဒိၣ်ဒီးအဖိမုၣ်တဖၣ်ကက့ၤက့ၤဝဲ ဆူအလီၢ်လၢအခီၣ်ထံး, ဒီးၡၤမရံဒီးအဖိမုၣ်တဖၣ်က က့ၤက့ၤဆူအလီၢ်လၢအခီၣ်ထံး, ဒီးနဲဒၣ်ဒီးနဖိမုၣ်တ ဖၣ်န့ၣ်ကက့ၤက့ၤဆူသုလီၢ်လၢအခီၣ်ထံးလီၤ.
\p
\v 56 အဂ့ၢ်ဒ်အံၤ, လၢနပာ်ထီၣ်ထီနသးအမုၢ်တနံၤလၢန တၢ်ဒဲးဘးတချုးအိၣ်ဖျါဒံးဘၣ်န့ၣ် နတပှ့ၤဘၣ်နဒီပုၢ် ဝဲၢ်မုၣ်စဒိၣ်အမံၤလၢနထးခိၣ်ဘၣ်.
\v 57 ဒ်လၢနဘၣ်တၢ် ဒုၣ်ဒွဲၣ်လၢပှၤစူၤရံဖိ, ဒီးလၢကယဲၢ်ပှၤအိၣ်ဝးတရံးအီၤ, ဒီးလၢပှၤဖလ့ၡသးဖိအဖိမုၣ်တဖၣ်လၢ အမၤတရီတ ပါနၤကိးခီဒဲးအခါအသိးန့ၣ်လီၤ.
\v 58 နကဘၣ်ဒၣ်နသး, ကလုာ်ကလိၤ, ဒီးနတၢ်သးဘၣ်အၢတဖၣ်န့ၣ်လီၤ. ကစၢ်ယွၤစံးဝဲဒၣ်.
\p
\v 59 အဂ့ၢ်ဒ်အံၤ, ကစၢ်ယွၤစံးဒ်အံၤ, ယကမၤနၤ, ဒ်နမၤ နဲအသိး, ပှၤလၢအတပးကဲဘၣ်တၢ်ဆိၣ်န့ၣ်ဒီး မၤ ဟးဂီၤတၢ်အၢၣ်လီၤအီလီၤန့ၣ်လီၤ.
\p
\v 60 ဘၣ်ဆၣ်ဒီးယကသ့ၣ်နီၣ်ထီၣ်က့ၤ ယအၢၣ်လီၤအီ လီၤတၢ်ဒီးနၤလၢနဖိသၣ်ဒံးအမုၢ်နံၤတဖၣ်န့ၣ်, ဒီးယ ကဒုးအိၣ်ဂၢၢ်ဆိးကျၢၤဒီးနၤလၢ တၢ်အၢၣ်လီၤအီလီၤ အထူအယိာ်လီၤ.
\p
\v 61 ဒီးတုၤနတူၢ်လိာ်နဒီပုၢ်ဝဲၢ်မုၣ်တဖၣ်, နဝဲၢ်မုၣ်, ဒီးနပုၢ် မုၣ်ဒီး, နကသ့ၣ်နီၣ်ထီၣ်က့ၤနကျဲတဖၣ်, ဒီးနမဲာ်က ဆှးလီၤ. ဒီးယကဟ့ၣ်လီၤအီၤဒ်သိးအကကဲထီၣ်နဖိ မုၣ်တဖၣ်, ဘၣ်ဆၣ်ဒီးတမ့ၢ်ဘၣ်လၢနတၢ်အၢၣ်လီၤ အီလီၤအပူၤဘၣ်လီၤ.
\p
\v 62 ဒီးယကဒုးအိၣ်ဂၢၢ်ဆိးကျၢၤ ယတၢ်အၢၣ်လီၤအီလီၤ ဒီးနၤ, ဒီးနကသ့ၣ်ညါလၢယမ့ၢ်ယွၤလီၤ.
\v 63 ဒ်သိးတုၤ ယပျၢ်ကယဲၢ်တၢ်လၢနမၤဒီး, နကသ့ၣ်နီၣ်ထီၣ်က့ၤဒီး နသးကကတုၤ, ဒီးနသုတအဲးထီၣ်လၢၤဘၣ်နထးခိၣ် တဂ့ၤ, လၢနမဲာ်ဆှးအဃိလီၤ. ကစၢ်ယွၤစံးဝဲဒၣ်.
\c 17
\cl ၁၇
\p
\v 1-2 ဒီးယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါ ဧၢ, ပှိၢ်ပှီၤတၢ်, ဒီးကတိၤဒိတၢ်ဒီးအံၣ်စရ့လးအပှၤ ဟံၣ်ဖိ,
\v 3 ဒီးစံး, ကစၢ်ယွၤစံးဒ်အံၤ, လံာ်ကြီကြာ်ဖး ဒိၣ်, အိၣ်ဒီးအဒံးဆ့ဖးလဲၢ်, ဒီးအဒံးဖးထီ, ဒီးပှဲၤဝဲဒီးအ ဒံးဆ့လၢအကံၣ်ဃ့တဘ့ၣ် ဟဲဝဲဆူလဘၤနိၣ်, ဒီးဟံး န့ၢ်သ့ၣ်ဆှိအ့ရ့းအဒ့တဒ့လၢအထီကတၢၢ်လီၤ.
\p
\v 4 ဒ့ဝဲလၢအဒ့ဖိအစိးနါ, ဒီးစိာ်ထီၣ်ဝဲဆူကီၢ်ကၤတၢ် အပူၤ, ဒီးပာ်ဝဲလၢပှၤကၤတၢ်ဖိအဝ့ၢ်ပူၤလီၤ.
\v 5 ဒီးဟံး န့ၢ်ကီၢ်အချံအသၣ်, ဒီးသူၣ်ဝဲလၢဟီၣ်ခိၣ်အကဝီၤလၢ အဒုးသၣ်ထီၣ်ဝဲလီၤ. သူၣ်ဝဲလၢထံဖးဒိၣ်အနံၤ, ပာ်ဝဲ ဒ်သ့ၣ်ပံၢ်သလီအသိးန့ၣ်လီၤ.
\p
\v 6 ဒီးဒိၣ်ထီၣ်ဝဲ, ဒီးကဲထီၣ်စပံးမုၢ်ဖုၣ်လၢအခိၣ်ကဟု တမုၢ်လီၤ. အဒ့တဖၣ်ဃၣ်အသးဆူအအိၣ်, ဒီးအ ဂံၢ်တဖၣ်အိၣ်ဝဲလၢအဖီလာ်လီၤ. ဒီးကဲထီၣ်ဝဲလၢစပံး မုၢ်တမုၢ်, ဒီးဖးဒ့ထီၣ်, ဒီးဒိၣ်ထီၣ်လီၤ.
\p
\v 7 ဒီးလံာ်ကြီကြာ်ဖးဒိၣ်အဂၤတဘ့ၣ် အိၣ်ဝဲဒီးအဒံးဆ့ ဖးလဲၢ်, ဒီးအဒံးအါအါကလဲာ်လီၤ. ဒီးကွၢ်ကွၢ်, စပံး မုၢ်တမုၢ်န့ၣ်စဲၤလီၤအဂံၢ်ဆူအအိၣ်, ဒီးယူာ်လီၤအဒ့ ဆူအအိၣ်ဒ်သိးအကဖှိၣ်ထံလၢအီၤလၢ ထံကျိဖဲတၢ် အလီၢ်လၢအသူၣ်အသးလၢအပူၤန့ၣ်လီၤ.
\p
\v 8 သူၣ်အသးလၢဟီၣ်ခိၣ်ဂ့ၤတကဝီၤအပူၤ လၢထံဖး ဒိၣ်အနံၤ ဒ်သိးအကဖးဒ့ထီၣ်, ဒီးသၣ်ထီၣ်, ဒီးကဲထီၣ် စပံးမုၢ်တမုၢ်လၢအဃံအလၤလီၤ.
\p
\v 9 စံးနဲ, ကစၢ်ယွၤစံးဒ်အံၤ, ကဘီၣ်ထီၣ်ညီထီၣ်စ့ၢ်ကီး ဧါ. ကထဲးထီၣ်ကွံာ်အီၤလၢအဂံၢ်, ဒီးကဒ့ကွံာ်အသၣ် ဒ်သိးအကလီၤဘဲန့ၣ်တမ့ၢ်ဘၣ်ဧါ. အဖးဒ့ထီၣ်အဒိး အလၣ်ခဲလၢာ်ကလီၤဘဲလီၤ. မ့ၢ်မးတၢ်စိတၢ်ကမီၤတ ဒိၣ်ဘၣ်, ဒီးပှၤဂီၢ်မုၢ်တအါဘၣ်ဒီး, ကထဲးထီၣ်ကွံာ်အီၤ လၢအဂံၢ်လီၤ.
\p
\v 10 ဒီးကွၢ်ကွၢ်, သူၣ်လံအသးလံ. ဘၣ်ဆၣ်ဒီးကဘီၣ် ထီၣ်ညီထီၣ်စ့ၢ်ကီးဧါ. တုၤကလံၤလၢမုၢ်ထီၣ်ဘၣ်အီၤ ဒီး, ကလီၤဘဲဒီမုၢ်ညါတမ့ၢ်ဘၣ်ဧါ. ကလီၤဘဲလၢတၢ် ကျိၤအပူၤဖဲအမဲထီၣ်လီၤ. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 11-12 စံးဘၣ်ပှၤ ဟံၣ်ဖိလၢအပူထီၣ်ဒၣ်တၢ်, တၢ်န့ၣ်တဖၣ်မ့ၢ်ဒ်လဲၣ်ဒ် လဲၣ်န့ၣ်သုတသ့ၣ်ညါဘၣ်ဧါ. စံး, ကွၢ်ကွၢ်, ဘၤဘူၤ လိၣ်အစီၤပၤဟဲဝဲဆူယရူၤၡလ့ၣ်, ဒီးဟံးန့ၢ်အစီၤပၤ, ဒီးအပဒိၣ်ဖးဒိၣ်တဖၣ်, ဒီးစိာ်ထီၣ်အီၤဒီးအကစၢ်ဒၣ် ဝဲဆူဘၤဘူၤလိၣ်,
\v 13 ဒီးဟံးန့ၢ်ပှၤလၢစီၤပၤအချံအသၣ် အကျါတဂၤ, ဒီးအၢၣ်လီၤအီလီၤတၢ်ဒီးအီၤ, ဒီးဒုးဆိၣ် အီၤလၢတၢ်, ဒီးဟံးထီၣ်ကွံာ်ပှၤအဆူၣ်လၢကီၢ်ပူၤ,―
\p
\v 14 ဒ်သိးအကဒုးဆီၣ်လီၤဘီမုၢ်အသး, ဒီးအတၢ်သုတပာ် ထီၣ်ထီအသးတဂ့ၤ, ဒ်သိးအကတိၢ်န့ၢ်တၢ်အၢၣ်လီၤ အီလီၤ, ဒီးအတၢ်ကအိၣ်ဂၢၢ်ဆိးကျၢၤလီၤ.
\p
\v 15 ဘၣ်ဆၣ်ဒီးမ့ၢ်အမၢလီၤအကလူးတဖၣ်ဆူ အဲၤကူ ပတူးဒ်သိးအကဟ့ၣ်အီၤလၢကသ့ၣ်, ဒီးပှၤဂီၢ်မုၢ်အါ ဂၤသတးဒီး, ပူထီၣ်ဝဲလီၤ. ကဘီၣ်ထီၣ်ညီထီၣ်စ့ၢ်ကီး ဧါ. ဒီးကမၤဟးဂီၤတၢ်အၢၣ်လီၤအီလီၤ, ဒီးတၢ်ကမၤ ပူၤဖျဲးအီၤစ့ၢ်ကီးဧါ.
\p
\v 16 ယမူယဲ, ကစၢ်ယွၤစံးဝဲဒၣ်, မ့ၢ်မးဖဲစီၤပၤတဂၤလၢအ ပာ်အီၤလၢစီၤပၤအိၣ်ဝဲဆိးဝဲအလီၢ်, ပှၤလၢအတပးကဲ ဘၣ်အတၢ်ဆိၣ်, ဒီးမၤဟးဂီၤအတၢ်အၢၣ်လီၤအီလီၤ န့ၣ်ကသံဝဲဒီး အဝဲဒၣ်ဒၣ်လဲာ်လၢဘၤဘူၤလိၣ်အသး ကံၢ်ပူၤလီၤ.
\p
\v 17 ဒီးဖၤရိၤဒီးအသုးမုၢ်ဂီၢ်မုၢ်, ဒီးပှၤဂီၢ်မုၢ်ဖးဒိၣ်န့ၣ်က မၤထီၣ်တၢ်ခိၣ်ဒူ, ဒီးမၤတိာ်ဧိၤတာ်ဧိၤ ဒ်သိးအကဒီၣ် တဲာ်ကွံာ်ပှၤအါဂၤဘၣ်ဆၣ်ဒီး တမၤဘၣ်လၢအဂီၢ်လၢ တၢ်ဒုးသုးအပူၤနီတမံၤဘၣ်.
\p
\v 18 အဂ့ၢ်ဒ်အံၤ, တပးကဲဘၣ်တၢ်ဆိၣ်ဘၣ်, ဒီးမၤဟးဂီၤ တၢ်အၢၣ်လီၤအီလီၤလီၤ. ဒီးကွၢ်ကွၢ်, ဟ့ၣ်တ့ၢ်အစုဘၣ် ဆၣ်ဒီးမၤတၢ်ခဲလၢာ်အံၤလီၤ. တပူၤတဖျဲးဘၣ်ဘၣ်ဝဲ ဘၣ်.
\p
\v 19 မၤသးဒ်န့ၣ်ဒီးကစၢ်ယွၤစံးဒ်အံၤ, ယမူယဲ, မ့ၢ်မးယ တၢ်ဆိၣ်လၢအတပးကဲဘၣ်, ဒီးယတၢ်အၢၣ်လီၤအီ လီၤလၢအမၤဟးဂီၤန့ၣ် ယကဟ့ၣ်ကၣ်အီၤလၢအခိၣ် ဒၣ်ဝဲအဖီခိၣ်လီၤ.
\v 20 ဒီးယကဟုးယပှာ်လၢအဖီခိၣ်, ဒီး ကဘၣ်ယပျံၤသကွီၤ, ဒီးယကစိာ်ထီၣ်အီၤဆူဘၤဘူၤ လိၣ်, ဒီးယကလိာ်ကွီၢ်ဒီးအီၤဖဲန့ၣ်လၢ အတၢ်ကမၣ် လၢအမၤကမၣ်ဘၣ်ယၤအဃိန့ၣ်လီၤ.
\p
\v 21 ဒီးအပှၤလၢအဃ့ၢ်တၢ်, ဒီးအသုးမုၢ်ခဲလၢာ်န့ၣ်က လီၤဃံၤလၢနးဧိၤဘီဧိၤ, ဒီးပှၤအိၣ်လီၤတဲာ်တဖၣ်န့ၣ် ကလီၤပြံလီၤပြါဆူကလံၤခဲလၢာ်အကျါလီၤ. ဒီးသု ကသ့ၣ်ညါလၢယၤယွၤအံၤ, ယကတိၤတၢ်လီၤ.
\p
\v 22 ကစၢ်ယွၤစံးဒ်အံၤ, ယကဟံးန့ၢ်စ့ၢ်ကီးသ့ၣ်ဆှိအ့ရ့း ထီတထံးအဒ့, ဒီးယကသူၣ်အီၤ, ဒီးယကဒ့ကွံာ်တၢ် အဒိးလၢအဒ့ထီကတၢၢ်အခံ, ဒီးယကသူၣ်အီၤလၢက စၢၢ်ထီဒီးဖးထီလီၤဆီဒၣ်တၢ်တဖျၢၣ်အလိၤလီၤ.
\p
\v 23 လၢအံၣ်စရ့လးအကစၢၢ်ဖးထီအလိၤန့ၣ် ယကသူၣ် အီၤ, ဒီးကဖးဒ့ထီၣ်, ဒီးသၣ်ထီၣ်, ဒီးကဲထီၣ်သ့ၣ်ဆှိအ့ ရ့းအဂ့ၤတထံး, ဒီးထိၣ်ဧိၤလံၣ်ဧိၤကိးကလုာ်ဒဲးကအိၣ် ကဆိးလၢအဖီလာ်, ဒီးလၢအဒ့တဖၣ်အကဒုကျါန့ၣ် ကအိၣ်ကဆိးဝဲလီၤ.
\p
\v 24 ဒီးကယဲၢ်သ့ၣ်လၢပှၢ်လၢ်ကျါခဲလၢာ်န့ၣ် ကသ့ၣ်ညါ ဝဲလၢတၢ်လၢယၤယွၤအံၤ ယမၤဖုၣ်လီၤသ့ၣ်ထီ, ဒီးပာ် ထီၣ်သ့ၣ်ဖုၣ်, ဒီးယဒုးဃ့ထီၣ်ကွံာ်သ့ၣ်သံကစဲာ်, ဒီးယ ဒုးဒိးထီၣ်က့ၤသ့ၣ်ဃ့န့ၣ်လီၤ. တၢ်လၢယၤယွၤအံၤ, ယ ကတိၤတၢ်, ဒီးယကမၤယဲလီၤ.
\c 18
\cl ၁၈
\p
\v 1-2 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,― ပၢ်တဖၣ် အီၣ်စပံးသၣ်ဆံၣ်, ဒီးဖိသၣ်တဖၣ်အမဲဆှံလီၤန့ၣ်သု လၢအကတိၤဒိတၢ်န့ၣ်လၢကီၢ်အံၣ်စရ့လးအဂ့ၢ်, မ့ၢ် သုစံးဒ်လဲၣ်.
\p
\v 3 ယမူယဲ, ကစၢ်ယွၤစံးဝဲဒၣ်, သုကတိၤဒိတၢ်အံၤလၢ အံၣ်စရ့လးအပူၤအလီၢ်တအိၣ်လၢၤဘၣ်.
\p
\v 4 ကွၢ်ကွၢ်, ပှၤအသးခဲလၢစမ့ၢ်ယတၢ်လီၤ. ဒ်ပၢ်အသး အသိးန့ၣ်ဖိခွါန့ၣ် မ့ၢ်ယတၢ်ဒ်န့ၣ်သိးလီၤ. ပှၤအသး လၢအမၤတၢ်ဒဲးဘးန့ၣ်ကသံဝဲဒၣ်လီၤ.
\p
\v 5 မ့မ့ၢ်ပှၤမ့ၢ်တီမ့ၢ်လိၤ, ဒီးမၤတၢ်စံၣ်ညီၣ်ဒီးတၢ်တီတၢ် လိၤန့ၣ်,
\v 6 ဒီးမ့ၢ်တအီၣ်ဘၣ်တၢ်လၢကစၢၢ်လိၤ, ဒီးမ့ၢ် တကျ့ထီၣ်ဘၣ်အမဲာ်ဆူ အံၣ်စရ့လးအပှၤဟံၣ်ဖိအ တၢ်ဂီၤဘၣ်, ဒီးမ့ၢ်တမၤဘၣ်အၢပှၤလၢအဃၢၤအမါ ဘၣ်, ဒီးမ့ၢ်တသုးဘူးဘၣ်အသးဆူပိာ်မုၣ်လၢအဆှုၣ် အသးအအိၣ်,
\v 7 ဒီးမ့ၢ်တမၤအၢဘၣ်ပှၤနီတဂၤဘၣ်, ဒီးမ့ၢ်ဟ့ၣ်က့ၤ ပှၤလၢအကမၢ်အိၣ်လၢအတၢ်ဟ့ၣ်ကီၤ, ဒီးမ့ၢ်တမၤန့ၢ်ဆူၣ်ပှၤဂၤအတၢ်, မ့ၢ်ဟ့ၣ်အတၢ်အီၣ်လၢ ပှၤတၢ်သၣ်ဝံၤအသး, ဒီးမ့ၢ်လုးဘၢပှၤအိၣ်ဘ့ၣ်ဆ့လၢ ယၣ်တဘ့ၣ်,
\v 8 ဒီးမ့ၢ်တဟ့ၣ်တၢ်လၢစ့အအ့ၣ်အဂီၢ်, ဒီး မ့ၢ်တဟံးန့ၢ်စ့အအ့ၣ်ဘၣ်, မ့ၢ်ထုးက့ၤအစုလၢတၢ်အၢ, ဒီးမ့ၢ်စံၣ်ညီၣ်တၢ်တီလၢပှၤကညီဒီး ပှၤကညီအဘၢၣ် စၢၤ,
\v 9 ဒီးမ့ၢ်လဲၤတၢ်လၢယတၢ်သိၣ်တၢ်သီအပူၤ, ဒီးမ့ၢ် တိၢ်န့ၢ်ယတၢ်စံၣ်ညီန့ၣ် ဒ်သိးအကမၤတၢ်အမ့ၢ်အတီ ဒီး, အဝဲဒၣ်မ့ၢ်အတီအလိၤ, မူဒီးကမူဝဲလီၤ, ကစၢ်ယွၤ စံးဝဲဒၣ်.
\p
\v 10 မ့မ့ၢ်အဝဲဒၣ်မ့ၢ်ထီၣ်ဖိအဖိခွါတဂၤလၢ အမ့ၢ်ပှၤတ မျိၤတမျာ်, ပှၤလူလီၤတၢ်သွံၣ်, ဒီးမ့ၢ်မၤတၢ်ဒ်န့ၣ်အသိး တမံၤမံၤ,
\v 11 ဒီးမ့ၢ်တတိၢ်န့ၢ်ဘၣ်တၢ်ခဲလၢာ်န့ၣ်ဘၣ်, ဒီး မ့ၢ်အီၣ်တၢ်လၢကစၢၢ်အလိၤ, ဒီးမ့ၢ်မၤဘၣ်အၢပှၤလၢ အဃၢၤအမါ,
\v 12 မ့ၢ်မၤအၢပှၤဖှီၣ်ဖိယာ်ဖိ, ဒီးပှၤဘၣ် နးဘၣ်ဖှီၣ်, မ့ၢ်မၤန့ၢ်ဆူၣ်ပှၤဂၤအတၢ်, ဒီးမ့ၢ်တဟ့ၣ် က့ၤဘၣ် တၢ်ဟ့ၣ်ကီၤဘၣ်, ဒီးမ့ၢ်ကျ့ထီၣ်အမဲာ်ဆူတၢ် ဂီၤ, ဒီးမ့ၢ်မၤတၢ်သးဘၣ်အၢ,
\v 13 ဒီးမ့ၢ်ဟ့ၣ်တၢ်လၢစ့လၢ အကန့ၢ်အအ့ၣ်အဂီၢ်, ဒီးမ့ၢ်ဟံးန့ၢ်စ့အအ့ၣ်န့ၣ်ဒီး, က မူဝဲစ့ၢ်ကီးဧါ. တမူဘၣ်ဝဲဘၣ်, မၤလံတၢ်သးဘၣ်အၢခဲ လၢာ်လံ. သံဒီးကသံဝဲလီၤ. အသွံၣ်ကအိၣ်ဝဲလၢအလိၤ ဒၣ်ဝဲလီၤ.
\p
\v 14 ဘၣ်ဆၣ်ဒီးကွၢ်ကွၢ်, မ့ၢ်ထီၣ်ဖိအဖိခွါတဂၤလၢအ ထံၣ်ဘၣ်အပၢ်အတၢ်ဒဲးဘးခဲလၢာ်လၢအမၤဝဲ, မ့ၢ်ထံၣ် ဘၣ်ဝဲ, ဒီးတမၤဘၣ်ဒ်န့ၣ်ဘၣ်,
\v 15 မ့ၢ်တအီၣ်ဘၣ်တၢ် လၢကစၢၢ်အလိၤ, ဒီးမ့ၢ်တကျ့ထီၣ်ဘၣ်အမဲာ်ဆူအံၣ် စရ့လးအပှၤဟံၣ်ဖိအတၢ်ဂီၤဘၣ်, ဒီးမ့ၢ်တမၤဘၣ်အၢ ဘၣ်ပှၤလၢအဃၢၤအမါဘၣ်,
\v 16 ဒီးမ့ၢ်တမၤအၢဘၣ်ပှၤ နီတဂၤဘၣ်, ဒီးမ့ၢ်တဟံးကီၤဘၣ်, ဒီးမ့ၢ်တမၤန့ၢ်ဆူၣ် ပှၤဂၤအတၢ်, ဒီးမ့ၢ်ဟ့ၣ်အတၢ်အီၣ်လၢပှၤတၢ်သၣ်ဝံၤ အသး, ဒီးမ့ၢ်လုးဘၢပှၤအိၣ်ဘ့ၣ်ဆ့လၢယၣ်,
\v 17 ဒီးမ့ၢ် တပာ်အစုလၢပှၤဖှီၣ်ဖိယာ်ဖိအလိၤ, ဒီးမ့ၢ်တဟံးန့ၢ် စ့အအ့ၣ်ဒီးတၢ်အါထီၣ်ဘၣ်, ဒီးမ့ၢ်မၤယတၢ်စံၣ်ညီၣ်, ဒီးလဲၤတၢ်လၢယတၢ်သိၣ်တၢ်သီအပူၤန့ၣ်ဒီး, အဝဲဒၣ် တဘၣ်သံဘၣ်လၢအပၢ်အတၢ်ဒဲးဘးအဃိဘၣ်, မူဒီး ကမူဝဲလီၤ.
\p
\v 18 တၢ်လၢအပၢ်တဂၤန့ၣ်မ့ၢ်အမၤအၢတၢ်လၢ အသး ကိၤ, ဒီးမၤန့ၢ်ဆူၣ်အဒီပုၢ်ဝဲၢ်အတၢ်, ဒီးမၤတၢ်လၢအတ ဂ့ၤဘၣ်လၢအပှၤဂီၢ်မုၢ်အကျါဒီး, ကွၢ်ကွၢ်, အဝဲဒၣ်က သံလၢအတၢ်ဒဲးဘးအပူၤလီၤ.
\p
\v 19 ဘၣ်ဆၣ်ဒီးသုစံး, ဖိခွါတဘၣ်ဘၣ်ပၢ်အတၢ်ဒဲးဘး န့ၣ်မ့ၢ်အဘၣ်မနုၤလဲၣ်. တုၤဖိခွါမၤတၢ်စံၣ်ညီၣ်ဒီးတၢ် တီတၢ်လိၤ, တိၢ်န့ၢ်ဝဲလၢယတၢ်သိၣ်တၢ်သီခဲလၢာ်, ဒီး မၤအီၤဒီး, မူဒီးကမူဝဲလီၤ.
\p
\v 20 ပှၤအသးလၢအမၤတၢ်ဒဲးဘးန့ၣ် အဝဲဒၣ်ကသံလီၤ. ဖိခွါတဘၣ်ဘၣ်အပၢ်အတၢ်ဒဲးဘးဘၣ်, ဒီးအပၢ်တ ဘၣ်ဘၣ်အဖိခွါအတၢ်ဒဲးဘးဘၣ်, ပှၤတီပှၤလိၤအတၢ် တီတၢ်လိၤန့ၣ် ကအိၣ်ဝဲလၢအလိၤ, ဒီးပှၤတတီတလိၤ အတၢ်တတီတလိၤန့ၣ် ကအိၣ်ဝဲလၢအလိၤလီၤ.
\p
\v 21 ဒီးပှၤတတီတလိၤမ့ၢ်ဃၣ်ကွံာ်အသးလၢ အတၢ်ဒဲး ဘးခဲလၢာ်လၢအမၤဝဲ, ဒီးမ့ၢ်တိၢ်န့ၢ်ယတၢ်သိၣ်တၢ် သီခဲလၢာ်, ဒီးမၤတၢ်စံၣ်ညီၣ်, ဒီးတၢ်တီတၢ်လိၤဒီး, မူ ဒီးကမူဝဲလီၤ, တသံဝဲဘၣ်,
\v 22 တၢ်တသ့ၣ်နီၣ်ထီၣ်က့ၤ ထီဒါအီၤလၢအတၢ်ကမၣ်လၢ အမၤဝဲနီတမံၤဘၣ်, ကမူဝဲလၢအတၢ်တီတၢ်လိၤလၢအမၤဝဲအပူၤလီၤ.
\p
\v 23 ပှၤတတီတလိၤသံဝဲန့ၣ် ဘၣ်ယသးတစဲးဧိၤဒၣ်လဲာ် န့ၣ်ဧါ. ကစၢ်ယွၤစံးဝဲဒၣ်, ဃၣ်ကွံာ်အသးလၢအကျဲဒီး မူဝဲန့ၣ်ဘၣ်ယသးတမ့ၢ်ဘၣ်ဧါ.
\p
\v 24 ဒီးတုၤပှၤတီပှၤလိၤဃၣ်ကွံာ် အသးလၢအတၢ်တီတၢ် လိၤ, ဒီးမၤတၢ်ဒဲးဘးဒီးမၤဝဲ ဒ်ကယဲၢ်တၢ်သးဘၣ်အၢ လၢပှၤတတီတလိၤမၤဝဲအသိးန့ၣ်ဒီး, ကမူဝဲစ့ၢ်ကီးဧါ. တၢ်တသ့ၣ်နီၣ်ထီၣ်က့ၤဘၣ်အတၢ်တီတၢ်လိၤ လၢအ မၤဝဲနီတမံၤဘၣ်. လၢအတၢ်ကမၣ်လၢအမၤဝဲအပူၤ, ဒီးလၢအတၢ်ဒဲးဘးလၢအမၤဝဲအပူၤန့ၣ် ကသံဝဲလၢ အပူၤလီၤ.
\p
\v 25 ဘၣ်ဆၣ်ဒီးသုစံး, ယွၤအကျဲန့ၣ်တတီတဘၣ်ဘၣ်. အံၣ်စရ့လးအပှၤဟံၣ်ဖိသ့ၣ်ဧၢ, ကနၣ်တက့ၢ်, ယကျဲ တတီတဘၣ်ဘၣ်ဧါ. သုကျဲတဖၣ်တတီတဘၣ်ဘၣ် န့ၣ်တမ့ၢ်ဘၣ်ဧါ.
\p
\v 26 တုၤပှၤတီပှၤလိၤ ဃၣ်ကွံာ်အသးလၢအတၢ်တီတၢ် လိၤ, ဒီးမၤတၢ်ဒဲးဘး, ဒီးသံဝဲလၢအပူၤဒီး, လၢအတၢ် ဒဲးဘးလၢအမၤဝဲအဃိန့ၣ်သံဝဲလီၤ.
\p
\v 27 ဒီးတုၤပှၤတတီတလိၤ ဘၣ်ဃၣ်ကွံာ်အသးလၢအ တၢ်တတီတလိၤဘၣ်လၢအမၤဝဲ, ဒီးမၤတၢ်စံၣ်ညီၣ်, ဒီးတၢ်တီတၢ်လိၤဒီး, အသးကမူဝဲလီၤ.
\v 28 မ့ၢ်အကွၢ် ဆိကမိၣ်, ဒီးဃၣ်ကွံာ်အသးလၢအတၢ်ကမၣ်လၢအ မၤဝဲန့ၣ်ဒီး, မူဒီးကမူဝဲလီၤ. တသံဘၣ်ဝဲဘၣ်.
\p
\v 29 ဘၣ်ဆၣ်ဒီးအံၣ်စရ့လးအပှၤဟံၣ်ဖိစံးဝဲဒၣ်, ယွၤအ ကျဲတတီတဘၣ်ဘၣ်. အံၣ်စရ့လးအပှၤဟံၣ်ဖိသ့ၣ်ဧၢ, သုကျဲတဘၣ်တတီဘၣ်န့ၣ်တမ့ၢ်ဘၣ်ဧါ.
\v 30 မၤသးဒ် န့ၣ်ဒီးအံၣ်စရ့လးအပှၤဟံၣ်ဖိသ့ၣ်ဧၢ, ယကစံၣ်ညီၣ် သု, တဂၤဒ်အကျဲဒၣ်ဝဲအသိးန့ၣ်စုာ်စုာ်လီၤ. ကစၢ်ယွၤ စံးဝဲဒၣ်, ဃၣ်သုသး, ဃၣ်သုသးလၢသုတၢ်ကမၣ် ခဲလၢာ်န့ၣ်တက့ၢ်, ဒီးတၢ်ဒဲးဘးတမၤဟးဂီၤဘၣ်သု ဘၣ်.
\p
\v 31 ကွံာ်တ့ၢ်ကွံာ်သုတၢ်ကမၣ်လၢ သုမၤကမၣ်, ဒီးမၤ အိၣ်ထီၣ်သုသူၣ်သီသးသီတက့ၢ်. အဂ့ၢ်ဒ်အံၤ, အံၣ်စရ့ လးအပှၤဟံၣ်ဖိသ့ၣ်ဧၢ, သုကသံမ့ၢ်အဘၣ်မနုၤလဲၣ်.
\p
\v 32 အဂ့ၢ်ဒ်အံၤ, ပှၤသံဝဲန့ၣ်တဘၣ်ဘၣ်ယသးဘၣ်, က စၢ်ယွၤစံးဝဲဒၣ်, မၤသးဒ်န့ၣ်ဒီးဃၣ်ကွံာ်သုသး, ဒီးမူတ က့ၢ်.
\c 19
\cl ၁၉
\p
\v 1 ဒီးနဲဒၣ်အံၤ, မၤထါဟီၣ်တၢ်လၢအံၣ်စရ့လးအပဒိၣ် ဖးဒိၣ်အဃိ,
\v 2 ဒီးစံး, နမိၢ်မ့ၢ်မနုၤလဲၣ်, မ့ၢ်ခ့ယုၢ်မိၢ်တဒု လီၤ. ကိာ်လီၤလၢခ့ယုၢ်အကျါ, ဘုၣ်အီၣ်အဖိလၢခ့ယုၢ် အကျါလီၤ.
\p
\v 3 ဘုၣ်အီၣ်အဖိတဒုလီၤ. ကဲထီၣ်ဝဲလၢခ့ယုၢ်တလိၤတ ဒု, ဒီးမၤလိဂုာ်ဆူၣ်ပျီဆူၣ်တၢ်, အီၣ်ကွံာ်ပှၤကညီလီၤ.
\p
\v 4 ဒီးပှၤကလုာ်တဖၣ်နၢ်ဟူတၢ်လၢအဂ့ၢ်လီၤ. အဝဲသ့ၣ် ဖီၣ်န့ၢ်အီၤလၢအတၢ်ပူၤ, ဒီးမိၤထီၣ်အီၤလၢနီၣ်ကွးဆူ ကီၢ်အဲၤကူပတူးအပူၤလီၤ.
\p
\v 5 ဒီးတုၤအမိၢ်ထံၣ်ဘၣ်ဝဲလၢ အအိၣ်ခိးကလီကလီ, ဒီးအတၢ်မုၢ်လၢ်အလီၢ်ဟးဂီၤဝဲဒီး, ဟံးန့ၢ်အဖိအဂၤ တဒု, ဒီးပာ်အီၤလၢခ့ယုၢ်တလိၤတဒုလီၤ.
\v 6 ဒီးအတၢ် ဟးဝ့ၤဝီၤတၢ်လၢခ့ယုၢ်အကျါ, ဒီးကဲထီၣ်ခ့ယုၢ်တလိၤ တဒု, ဒီးမၤလိဂုာ်ဆူၣ်ပျီဆူၣ်, အီၣ်ကွံာ်ပှၤကညီလီၤ.
\p
\v 7 ဒီးသ့ၣ်ညါဝဲအပှၤအမုၣ်ကမဲ, ဒီးမၤလူၤအဝ့ၢ်တဖၣ်, ဒီးထံဧိၤကီၢ်ဧိၤဒီးတၢ်မၤပှဲၤအီၤန့ၣ် အိၣ်သယုၢ်ဝဲလၢ အကိးပသူထီၣ်အသီၣ်အဃိလီၤ.
\p
\v 8 တုၤနုၤတဘျီပှၤကလုာ်တဖၣ် ပာ်အသးထီဒါအီၤ အိၣ်ဝးတရံးလၢကီၢ်တဖၣ်အပူၤ, ဒီးဟုးအပှာ်လၢအ ဖီခိၣ်, ဒီးဖီၣ်န့ၢ်အီၤလၢအတၢ်ပူၤလီၤ.
\p
\v 9 ဒီးဒၢနုာ်အီၤအိၣ်ဒီးနီၣ်ကွးလၢတၢ်အပူၤ, ဒီးစိၤဝဲဆူ ဘၤဘူၤလိၣ်အစီၤပၤအအိၣ်, ဒီးဒၢနုာ်အီၤလၢဃိာ်ပူၤ, ဒ်သိးအသီၣ်အသုတဟူထီၣ်လၢၤဘၣ်လၢ အံၣ်စရ့လး အကစၢၢ်ကလိအလိၤတဂ့ၤ.
\p
\v 10 နမိၢ်ဒ်နကစၢ်ဒၣ်နဲအသိး မၤသးဒ်စပံးမုၢ်သူၣ်အသး လၢထံနံၤအသိးန့ၣ်လီၤ. မ့ၢ်ထံအါအိၣ်သတးဒီး, သၣ် ထီၣ်ဝဲ, ဒီးပှဲၤဝဲဒီးအဒ့အဖီလီၤ.
\p
\v 11 ဒီးအိၣ်ဝဲဒီးအနီၣ်ထိးဘိဆူၣ်လၢ ပှၤလၢအပၢတၢ် အနီၣ်ထိးစီၤပၤအဂီၢ်, ဒီးအမုၢ်ထီဝဲလၢဒ့တဖၣ်အကျါ, ဒီးအိၣ်ဖျါထီထီကလဲာ်လၢအဒ့အါဒ့အကျါလီၤ.
\p
\v 12 ဘၣ်ဆၣ်ဒီးတၢ်ထဲးကွံာ်အီၤလၢ အသးကဲၤထီၣ်, တၢ် မၤလီၤဒါအီၤလၢ ဟီၣ်ခိၣ်အဖီခိၣ်, ဒီးကလံၤမုၢ်ထီၣ်မၤ ဃ့ထီၣ်ကွံာ်အတၤသၣ်, အနီၣ်ထိးဘိတဖၣ်ကၢ်ဝဲ, ဒီး လီၤဘဲလီၤ. မ့ၣ်အူအီၣ်ကွံာ်အီၤလီၤ.
\p
\v 13 ဒီးခဲကနံၣ်အံၤ သူၣ်အသးလၢလၢပှၢ်မုၢ်ကနၢ, လၢ ဟီၣ်ခိၣ်ဃ့, ဒီးတၢ်သူစဃ့အပူၤလီၤ.
\v 14 ဒီးမ့ၣ်အူဟဲ ထီၣ်လံလၢအနီၣ်ထိးတဘိအပူၤလၢအဒ့ကျါ, ဒီးအီၣ် ကွံာ်လံအတၤသၣ်လံ. ဒီးတအိၣ်ဘၣ်ဒီးနိၣ်ထိးဆူၣ်, နီၣ်ထိးစီၤပၤလၢအကပၢတၢ်အဂီၢ်ဘၣ်. အဝဲန့ၣ်မ့ၢ် ထါဟီၣ်တၢ်, ဒီးကကဲထီၣ်တၢ်လၢထါဟီၣ်တၢ်အဂီၢ် လီၤ.
\c 20
\cl ၂၀
\p
\v 1 ဒီးလၢနံၣ်နွံနံၣ်တနံၣ်, လါယဲၢ်လါတလါ, ထီၣ်ဆံ ဆဲၣ်နံၤတနံၤန့ၣ် တၢ်မၤအသးလၢအံၣ်စရ့လးအပှၤ သူၣ်က့သးပှၢ်တနီၤဟဲသံကွၢ်ယွၤ, ဒီးဆ့ၣ်နီၤဝဲလၢယ မဲာ်ညါလီၤ. ဒီးယွၤအကလုၢ်ဘၣ်ယၤ, ဒီးစံးဝဲဒၣ်,
\v 2-3 ပှၤကညီဖိခွါ ဧၢ, ကတိၤတၢ်ဒီးအံၣ်စရ့လးအပှၤသူၣ်က့သးပှၢ်ဒီးစံး ဘၣ်အီၤ, ကစၢ်ယွၤစံးဒ်အံၤ, သုဟဲသံကွၢ်ယၤစ့ၢ်ကီး ဧါ. ယမူယဲ, ကစၢ်ယွၤစံးဝဲဒၣ်, ယတဒိးတၢ်သံကွၢ်လၢ သုဘၣ်.
\p
\v 4 နကစံၣ်ညီၣ်အီၤစ့ၢ်ကီးဧါ. ပှၤကညီဖိခွါဧၢ, နကစံၣ် ညီၣ်အီၤစ့ၢ်ကီးဧါ. ဘိးဘၣ်သ့ၣ်ညါအီၤလၢအပၢ်တ ဖၣ်အတၢ်သးဘၣ်အၢ,
\v 5 ဒီးစံးဘၣ်အီၤ, ကစၢ်ယွၤစံးဒ် အံၤ, မုၢ်တနံၤလၢယဃုထၢအံၣ်စရ့လး, ဒီးယူာ်ထီၣ် ယစုဆူယၤကိာ် အပှၤဟံၣ်ဖိအချံအသၣ်, ဒီးလီၣ်ဖျါ ထီၣ်ယသးလၢအမဲာ်ညါလၢ ကီၢ်အဲၤကူပတူးအပူၤဖဲယ ယူာ်ထီၣ်ယစုဆူအအိၣ်ဒီးစံး, ယမ့ၢ်ယွၤသုကစၢ်ဒီး,―
\p
\v 6 မုၢ်တနံၤန့ၣ်ယယူၣ်ထီၣ်ယစုဆူအအိၣ်ဒီး ယဆိၣ်လၢ ယကဒုးဟးထီၣ်အီၤလၢ ကီၢ်အဲၤကူပတူးအပူၤ, ဆူကီၢ် တဘ့ၣ်လၢယဃုတ့ၢ်လၢအဂီၢ်, လၢအယွၤဝဲဒီးတၢ်နုၢ် ထံဒီးကနဲစီလၢအမ့ၢ်ကီၢ်ခဲလၢာ်အဃံအလၤ,
\v 7 ဒီးယ စံးဘၣ်အီၤ, ညိကွံာ်တဂၤသုတၢ်သးဘၣ်အၢလၢသုမဲာ် ညါစုာ်စုာ်တက့ၢ်. ဒီးမၤဘၣ်အၢသုသးဒီး အဲၤကူပ တူးအတၢ်ဂီၤတၢ်ဖီၣ်တဂ့ၤ. ယဲဒၣ်အံၤယမ့ၢ်ယွၤသုက စၢ်လီၤ.
\p
\v 8 ဘၣ်ဆၣ်ဒီးအဝဲသ့ၣ်ပူထီၣ်ယၤ, ဒီးတကနၣ်ဘၣ်ယ ကလုၢ်ဘၣ်, တညိကွံာ်ဘၣ်အတၢ်သးဘၣ်အၢလၢအ မဲာ်ညါစုာ်စုာ်ဘၣ်. ဒီးတလဲၤသဒၣ်ဘၣ်အဲၤကူပတူး အတၢ်ဂီၤတၢ်ဖီၣ်ဘၣ်. တုၤနုၤတစုယစံး, ယကလူလီၤ ယသးကဲၤထီၣ်လၢအလိၤ, ဒီးမၤလၢထီၣ်ပှဲၤထီၣ်ယ သးထီၣ်လၢအဖီခိၣ်လၢကီၢ်အဲၤကူပတူးအပူၤလီၤ.
\p
\v 9 ဘၣ်ဆၣ်ဒီးယမၤတၢ်လၢယမံၤအဃိ, ဒ်သိးအသုတ ဘၣ်အၢလၢပှၤကလုာ်တဖၣ်အမဲာ်ညါလၢ အဝဲသ့ၣ် အိၣ်ဝဲလၢအကျါ, ဒီးလၢယဒုးဟးထီၣ်အီၤလၢကီၢ်အဲၤ ကူပတူးသတးဒီး, ယလီၣ်ဖျါထီၣ်ယသးလၢအဝဲသ့ၣ် အမဲာ်ညါလီၤ.
\p
\v 10 ဒီးယဒုးဟးထီၣ်အီၤလၢ ကီၢ်အဲၤကူပတူးအပူၤ, ဒီး ဆှၢအီၤဆူပှၢ်မုၢ်ကနၢလီၤ.
\v 11 ဒီးယဟ့ၣ်လီၤအီၤလၢယ တၢ်သိၣ်တၢ်သီ, ဒီးယဘိးဘၣ်သ့ၣ်ညါအီၤလၢယတၢ် စံၣ်ညီၣ်လၢပှၤမ့ၢ်တိၢ်န့ၢ်ဒီး, ကမူဝဲလၢအပူၤလီၤ.
\v 12 ဒီး ယဟ့ၣ်စ့ၢ်ကီးအီၤလၢ ယအိၣ်ဘှံးနံၤတဖၣ်လၢအကဲ ထီၣ်တၢ်အပနီၣ်လၢယၤဒီးအီၤအဘၢၣ်စၢၤ, ဒ်သိးအ ကသ့ၣ်ညါလၢယၤယွၤအံၤ, ယပာ်စီဆှံအီၤလီၤ.
\p
\v 13 ဘၣ်ဆၣ်ဒီးအံၣ်စရ့လးအပှၤဟံၣ်ဖိ ပူထီၣ်ယၤလၢ ပှၢ်မုၢ်ကနၢလီၤ. တလဲၤဘၣ်လၢယတၢ်သိၣ်တၢ်သီအ ပူၤဘၣ်, ဒီးတပးကဲဘၣ်ယတၢ်စံၣ်ညီၣ်လၢ ပှၤမ့ၢ်တိၢ် န့ၢ်အီၤဒီး, ကမူဝဲလၢအပူၤ, ဒီးမၤဘၣ်အၢယအိၣ်ဘှံး အနံၤတဖၣ်နးမးလီၤ. တုၤနုၤတစုယစံး, ယကလူလီၤ ယသးကဲၤထီၣ်လၢအလိၤလၢပှၢ်မုၢ်ကနၢ, ဒ်သိးယက မၤလၢာ်ကွံာ်အီၤလီၤ.
\p
\v 14 ဘၣ်ဆၣ်ဒီးယမၤတၢ်လၢ ယမံၤအဃိဒ်သိးအသုတ ဘၣ်အၢလၢပှၤကလုာ်တဖၣ်အကျါလၢ ယဒုးဟးထီၣ် ကွံာ်အဝဲသ့ၣ်လၢအမဲာ်ညါလီၤ.
\v 15 ဒီးယယူာ်ထီၣ်ယ စုဆူအအိၣ်လၢ ပှၢ်မုၢ်ကနၢ, ဒီးယဆိၣ်လၢယတဒုးဟဲ နုာ်အီၤလၢကီၢ်ပူၤလၢ ယဟ့ၣ်တ့ၢ်အီၤလၢအယွၤဝဲဒီး တၢ်နုၢ်ထံ, ဒီးကနဲစီလၢအမ့ၢ်ကီၢ်ခဲလၢာ်အဃံအလၤ ဘၣ်လီၤ.
\v 16 အဂ့ၢ်ဒ်အံၤ, တပးကဲဘၣ်ယတၢ်စံၣ်ညီၣ်တ ဖၣ်, ဒီးတလဲၤဘၣ်လၢယတၢ်သိၣ်တၢ်သီအပူၤဘၣ်, ဒီးမၤဘၣ်အၢယအိၣ်ဘှံးနံၤတဖၣ်လီၤ. အဂ့ၢ်ဒ်အံၤ, အ သးလဲၤပိာ်အတၢ်ဂီၤတၢ်ဖီၣ်တဖၣ်အခံလီၤ.
\v 17 မ့ၢ်နာ် သက့ဒ်န့ၣ်ဒီးယမဲာ်သးလီအီၤ, ဒီးယတမၤဟးဂီၤဘၣ် အီၤ, ဒီးယတမၤလၢာ်ကွံာ်ဘၣ်အီၤလၢပှၢ်မုၢ်ကနၢ ဘၣ်.
\p
\v 18 ဒီးယစံးဘၣ်အဖိအလံၤလၢ ပှၢ်မုၢ်ကနၢန့ၣ်လဲၤတၢ် လၢသုပၢ်အလုၢ်အလၢ်တဂ့ၤ, ဒီးတိၢ်န့ၢ်အတၢ်စံၣ်ညီၣ် တဂ့ၤ, ဒီးသုသုတမၤဘၣ်အၢသုသးလၢ အတၢ်ဂီၤ တၢ်ဖီၣ်တဂ့ၤ.
\p
\v 19 ယဲဒၣ်အံၤယမ့ၢ်ယွၤသုကစၢ်လီၤ. လဲၤလၢယတၢ် သိၣ်တၢ်သီအပူၤ, ဒီးတိၢ်န့ၣ်ယတၢ်စံၣ်ညီၣ်, ဒီးမၤအီၤ တက့ၢ်.
\v 20 ဒီးပာ်စီဆှံယအိၣ်ဘှံးနံၤတဖၣ်တက့ၢ်. ဒီး ကကဲထီၣ်တၢ်အပနီၣ်လၢယၤဒီးသုအဘၢၣ်စၢၤ, ဒ်သိး သုကသ့ၣ်ညါလၢယမ့ၢ်ယွၤသုကစၢ်လီၤ.
\p
\v 21 ဘၣ်ဆၣ်ဒီးအဖိအလံၤပူထီၣ်ယၤ, ဒီးတလဲၤဘၣ်လၢ ယတၢ်သိၣ်တၢ်သီအပူၤ, ဒီးတတိၢ်န့ၢ်ဘၣ်ယတၢ်စံၣ် ညီၣ်ဒ်သိးအကမၤအီၤအဂ့ၢ်, လၢပှၤမ့ၢ်မၤအီၤဒီး, ကမူ ဝဲလၢအပူၤန့ၣ်ဘၣ်. ဒီးမၤဘၣ်အၢယအိၣ်ဘှံးအနံၤတ ဖၣ်လီၤ. တုၤနုၤတစုယစံး, ယကလူလီၤယသးကဲၤထီၣ် လၢအလိၤ, ဒီးမၤလၢထီၣ်ပှဲၤထီၣ်ယသးထီၣ်လၢအ လိၤလၢပှၢ်မုၢ်ကနၢလီၤ.
\p
\v 22 ဘၣ်ဆၣ်ဒီးယထုးက့ၤယစု, ဒီးမၤတၢ်လၢယမံၤအ ဃိ, ဒ်သိးအသုတဘၣ်အၢလၢပှၤကလုာ်တဖၣ်အမဲာ် ညါလၢယဒုးဟးထီၣ်အဝဲသ့ၣ်တဖၣ်လၢ အမဲာ်ညါ လီၤ.
\v 23 ယယူာ်ထီၣ်စ့ၢ်ကီးယစုဆူအအိၣ်လၢပှၢ်မုၢ်က ကနၢ, ဒီးယဆိၣ်လၢယကမၤပြံမၤပြါအီၤလၢပှၤက လုာ်တဖၣ်အကျါ, ဒီးမၤလီၤမုၢ်လီၤဖးအီၤလၢကီၢ်တ ဖၣ်အပူၤလီၤ.
\v 24 အဂ့ၢ်ဒ်အံၤ, တမၤဘၣ်ယတၢ်စံၣ်ညီၣ်, ဒီးတပးကဲဘၣ်ယတၢ်သိၣ်တၢ်သီ, ဒီးမၤဘၣ်အၢယ အိၣ်ဘှံးနံၤတဖၣ်, ဒီးအမဲာ်ကွၢ်ထွဲအပၢ်တဖၣ်အတၢ် ဂီၤတၢ်ဖီၣ်အခံလီၤ.
\p
\v 25 ဒီးယဟ့ၣ်စ့ၢ်ကီးအီၤလၢ တၢ်အလုၢ်အလၢ်လၢအတ ဂ့ၤဘၣ်, ဒီးတၢ်စံၣ်ညီၣ်လၢအတမူဘၣ်ဝဲလၢအပူၤ ဘၣ်.
\v 26 ဒီးယမၤဘၣ်အၢအီၤလၢ အမၤဘူၣ်တၢ်အ ပူၤလၢအဒုးခီဂာ်ကယဲၢ်ပှၤအဖိဝဲၢ်ကိလၢ မ့ၣ်အူပူၤအ ဃိ, ဒ်သိးယကမၤဟးဂီၤအီၤ, လၢအကသ့ၣ်ညါလၢ ယမ့ၢ်ယွၤအဂ့ၢ်လီၤ.
\p
\v 27 မၤသးဒ်န့ၣ်ဒီးပှၤကညီဖိခွါဧၢ, ကတိၤတၢ်ဒီးအံၣ်စ ရ့လးအပှၤဟံၣ်ဖိဒီးစံးဘၣ်အီၤ, ကစၢ်ယွၤစံးဒ်အံၤ, လၢ တၢ်အံၤတမံၤစ့ၢ်ကီးသုပၢ်တဖၣ်ဒုၣ်ဒွဲၣ်ယၤ, ဒီးမၤက မၣ်ဘၣ်ယၤလီၤ.
\p
\v 28 အဂ့ၢ်ဒ်အံၤ, တုၤယဒုးဟဲနုာ်အီၤလၢ ကီၢ်ပူၤလၢယ ယူာ်ထီၣ်ယစုဒီးဆိၣ်လၢယကဟ့ၣ်လီၤလၢအီၤဒီး, အ ဝဲသ့ၣ်ထံၣ်ဘၣ်ဝဲလၢတၢ်စိခိၣ်ထီခဲလၢာ်, ဒီးသ့ၣ်က ဟုခဲလၢာ်, ဒီးလုၢ်အတၢ်လုၢ်ဖဲန့ၣ်, ဒီးမၤဘူၣ်တၢ်လၢ အထိၣ်ဂဲၤတၢ်သးထီၣ်, ဒီးမၤဘူၣ်အတၢ်နၢမူဖဲန့ၣ်, ဒီး လူလီၤအတၢ်လုၢ်အီဖဲန့ၣ်လီၤ.
\p
\v 29 တုၤနုၤတစုယစံးဘၣ်အီၤ, တၢ်အလီၢ်ထီၣ်ထီဖဲသု လဲၤတၢ်န့ၣ်မ့ၢ်ဒ်လဲၣ်. ဘၣ်ဆၣ်ဒီးအမံၤမ့ၢ်တၢ်အလီၢ် ထီၣ်ထီတုၤမုၢ်မဆါတနံၤအံၤလီၤ.
\p
\v 30 မၤသးဒ်န့ၣ်ဒီးစံးဘၣ် အံၣ်စရ့လးအပှၤဟံၣ်ဖိ, က စၢ်ယွၤစံးဒ်အံၤ, သုဘၣ်အၢဒ်သုပၢ်အသိး, ဒီးသုမၤ ကမၣ်မုၣ်ကမၣ်ခွါ ထွဲအတၢ်သးဘၣ်အၢအခံစ့ၢ်ကီး ဧါ.
\v 31 ဒီးတုၤသုမၤဘူၣ်သုတၢ်, ဒီးတုၤသုဒုးခီဂာ်သု ဖိခွါလၢမ့ၣ်အူပူၤဒီး, သုမၤဘၣ်အၢသုသးလၢသုတၢ် ဂီၤတၢ်ဖီၣ်တုၤလၢမုၢ်မဆါတနံၤအံၤ, ဒီးယကဒိးတၢ် သံကွၢ်လၢသုစ့ၢ်ကီးဧါ. ယမူယဲ, ကစၢ်ယွၤစံးဝဲဒၣ်, ယတဒိးဘၣ်တၢ်သံကွၢ်လၢသုဘၣ်.
\p
\v 32 တၢ်လၢအလိၣ်ထီၣ်လၢသုသး, ဖဲသုစံးပကမၤပသး ဒ်ပှၤကလုာ်တဖၣ်အသိး, ဒ်ထံဧိၤကီၢ်ဧိၤအဒူၣ်တဖၣ် လၢအမၤသ့ၣ်ဧိၤဝၣ်ဧိၤ, ဒီးလၢၢ်ဧိၤလ့ဧိၤအတၢ်မၤအ သိးန့ၣ်, အဝဲန့ၣ်တကဲထီၣ်ဘၣ်တၢ်ဘၣ်.
\p
\v 33 ယမူယဲ, ကစၢ်ယွၤစံးဝဲဒၣ်, မ့ၢ်မးယကပၢသုလၢ ယစုဆူၣ်, ဒီးအစုဒုၣ်ယူာ်ထီၣ်အသး, ဒီးလၢယသး ကဲၤထီၣ်လူလီၤအသးလီၤ.
\v 34 ဒီးယကဒုးဟးထီၣ်သု လၢပှၤကလုာ်တဖၣ်အကျါ, ဒီးယကထၢဖှိၣ်သုလၢ ကီၢ်တဖၣ်အပူၤ ဖဲသုအိၣ်ပြံအိၣ်ပြါလၢအပူၤလၢယစု ဆူၣ်, ဒီးယစုဒုၣ်ယူာ်ထီၣ်အသး, ဒီးယသးကဲၤထီၣ်လူ လီၤအသးလီၤ.
\p
\v 35 ဒီးယကဒုးဟဲသုဆူပှၤကလုာ်တဖၣ် အပှၢ်မုၢ်ကနၢ, ဒီးယကစံၣ်ညီၣ်သုကွၢ်ဆၢညါယမဲာ်ဖဲန့ၣ်လီၤ.
\v 36 ဒ်ယ စံၣ်ညီၣ်သုပၢ်လၢကီၢ်အဲၤကူပတူး အပှၢ်မုၢ်ကနၢအသိး န့ၣ်, ယကစံၣ်ညီၣ်သုဒ်န့ၣ်သိးလီၤ, ကစၢ်ယွၤစံးဝဲဒၣ်.
\p
\v 37 ဒီးယကဒုးခီဂာ်သုလၢနီၣ်တီၢ်အဖီလာ်, ဒီးယကဒုး
\p
\v 38 ဟဲနုာ်သုလၢတၢ်အၢၣ်လီၤအနီၣ်စၢဃာ်အပူၤလီၤ. ဒီး ယကဒုးဟးထီၣ်ကွံာ်ပှၤပူထီၣ်ဖိ, ဒီးပှၤလၢအမၤကမၣ် ဘၣ်ယၤလၢသုကျါ, ဒီးယကဒုးဟးထီၣ်ကွံာ်အီၤလၢ ကီၢ်ပူၤဖဲအအိၣ်အဆိးလၢအပူၤ, ဒီးတလဲၤနုာ်ဘၣ်လၢ ကီၢ်အံၣ်စရ့လးအပူၤဘၣ်, ဒီးသုကသ့ၣ်ညါလၢယ မ့ၢ်ယွၤလီၤ.
\p
\v 39 တၢ်လၢသုအံၤ, အံၣ်စရ့လးအပှၤဟံၣ်ဖိသ့ၣ်ဧၢ, က စၢ်ယွၤစံးဒ်အံၤ, သုမ့ၢ်တဒိကနၣ်ဘၣ်ယကလုၢ်ဘၣ် ဒီး, လဲၤတၢ်, မၤသုတၢ်ဂီၤတၢ်ဖီၣ်အတၢ်စုာ်စုာ်ဆူညါ တက့ၢ်. ဘၣ်ဆၣ်ဒိးမၤဘၣ်အၢလၢၤယမံၤစီဆှံလၢသု တၢ်မၤဘူၣ်ဒီးသုတၢ်ဂီၤန့ၣ်တဂ့ၤ.
\p
\v 40 အဂ့ၢ်ဒ်အံၤ, လၢယကစၢၢ်စီဆှံအလိၤ, လၢအံၣ်စ ရ့လးအကစၢၢ်ထီအလိၤန့ၣ် အံၣ်စရ့လးအပှၤဟံၣ်ဖိ ခဲလၢာ်, ကယဲၢ်ပှၤလၢအအိၣ်လၢကီၢ်ပူၤခဲလၢာ်န့ၣ်က မၤယတၢ်ဖဲန့ၣ်လီၤ. ယကတူၢ်လိာ်အီၤဖဲန့ၣ်, ဒီးဖဲန့ၣ် ယကဃ့သုမၤဘူၣ်တၢ်, ဒီးသုမၤဘူၣ်တၢ်အတၤသၣ် ဆိ, ဒီးတၢ်လၢသုပာ်စီဆှံခဲလၢာ်လီၤ.
\p
\v 41 တုၤယဒုးဟးထီၣ်သုလၢပှၤကလုာ်တဖၣ်အကျါ, ဒီး ထၢဖှိၣ်သုလၢကယဲၢ်ကီၢ်လၢ သုအိၣ်ပြံပြါလၢအပူၤ ဒီး, ယကတူၢ်လိာ်သုဒ်တၢ်နၢမူအသိးလီၤ. ဒီးတၢ်က ပာ်စီဆှံယၤလၢ သုဃိလၢပှၤကလုာ်တဖၣ် အမဲာ် ညါလီၤ.
\p
\v 42 ဒီးတုၤယဒုးဟဲသုဆူ ကီၢ်အံၣ်စရ့လးအပူၤဆူကီၢ်ပူၤ လၢယယူာ်ထီၣ်ယစုဒီးဆိၣ်လၢ ယကဟ့ၣ်လီၤအီၤ လၢသုပၢ်တဖၣ်ဒီး, သုကသ့ၣ်ညါလၢယမ့ၢ်ယွၤလီၤ.
\p
\v 43 ဒီးဖဲန့ၣ်သုကသ့ၣ်နီၣ်ထီၣ်က့ၤသုကျဲဧိၤကပူၤဧိၤ, ဒီး သုမၤတၢ်ခဲလၢာ်လၢသုဘၣ်အၢလၢအပူၤ, ဒီးသုက သးဟ့လီၤသုသးလၢ ကယဲၢ်သုမၤတၢ်အၢလၢသုမၤ အီၤအဃိလီၤ.
\p
\v 44 ဒီးတုၤယမၤသုလၢယမံၤအဃိဒီး, တမ့ၢ်ဘၣ်ဒ်သုကျဲ အၢအသိး, ဒီးတမ့ၢ်ဘၣ်ဒ်သုမၤတၢ်သးဘၣ်အၢအသိး ဘၣ်ဒီး, သုကသ့ၣ်ညါလၢယမ့ၢ်ယွၤလီၤ, အံၣ်စရ့လး အပှၤဟံၣ်ဖိသ့ၣ်ဧၢ, ကစၢ်ယွၤစံးဝဲဒၣ်. ဒီးယွၤအကလုၢ်ဘၣ်ယၤ, ဒီးစံးဝဲဒၣ်,
\v 45-46 ပှၤကညီ ဖိခွါဧၢ, ဒိးနမဲာ်ဆူကလံၤထံးတက့ၢ်. ဒီးဒုးလီၤစီၤန တၢ်ကတိၤဆူကလံၤထံး, ဒီးကတိၤတၢ်လၢဝံကျိာ်ထီ ဒါသ့ၣ်တဖုလၢပှၢ်လၢ်ကျါလၢကလံၤထံးန့ၣ်တက့ၢ်.―
\p
\v 47 ဒီးစံးဘၣ်သ့ၣ်တဖုလၢ ကလံၤထံးတခီ, ကနၣ်ယွၤအ ကလုၢ်တက့ၢ်. ကစၢ်ယွၤစံးဒ်အံၤ, ကွၢ်ကွၢ်, ယက ဆိၣ်ကဲၤထီၣ်မ့ၣ်အူလၢနကျါလၢ အကအီၣ်ကွံာ်က ယဲၢ်သ့ၣ်သံကစဲာ်ဒီး ကယဲၢ်သ့ၣ်ဃ့တထံးလၢ်လၢ်လၢ နကျါလီၤ. မ့ၣ်အူလၣ်တလီၤပံာ်ဘၣ်, ဒီးကအီၣ်ကွံာ် ပှၤအမဲာ်ခဲလၢာ်လၢကလံၤထံး ပၢၢ်လၢကလံၤစိးန့ၣ် လီၤ.
\p
\v 48 ဒီးကယဲၢ်တၢ်ဖံးတၢ်ညၣ်ကထံၣ်ဝဲလၢ ယၤယွၤအံၤ, ယဆိၣ်ကဲၤထီၣ်အီၤ, ဒီးတလီၤပံာ်ဘၣ်ဝဲဘၣ်.
\p
\v 49 ဒီးယစံး, အၣ်, ကစၢ်ယွၤဧၢ, ပှၤစံးလၢယဂ့ၢ်န့ၣ်, က တိၤတၢ်ကတိၤဒိ, တမ့ၢ်ဘၣ်ဧါ.
\c 21
\cl ၂၁
\p
\v 1-2 ဒီးကစၢ်ယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီ ဖိခွါဧၢ, ဒိးနမဲာ်ဆူယရူၤၡလ့ၣ်, ဒီးဒုးလီၤစီၤနတၢ်က တိၤဆူတၢ်အလီၢ်စီဆှံတဖၣ်အအိၣ်, ဒီးကတိၤလၢဝံ ကျိာ်ထီဒါကီၢ်အံၣ်စရ့လး,
\v 3 ဒီးစံးလၢကီၢ်အံၣ်စရ့လး, ယွၤစံးဒ်အံၤ, ကွၢ်ကွၢ်, ယထီဒါနၤ, ဒီယကဘီၣ်ထီၣ် ကွံာ်ယနးလၢအတြိးပူၤ, ယကဒီၣ်တဲာ်ကွံာ်ပှၤတီ, ဒီး ပှၤတတီဘၣ်လၢနပူၤလီၤ.
\p
\v 4 မ့ၢ်ယကဒီၣ်တဲာ်ကွံာ်ပှၤတီ, ဒီးပှၤတတီဘၣ်လၢနပူၤဒီး, ယနးကဟဲထီၣ်လၢအတြိးပူၤ ထီဒါတၢ်ဖံးတၢ်ညၣ် ခဲလၢာ်လၢကလံၤထံးပၢၢ်လၢကလံၤစိးလီၤ.
\v 5 ဒီးတၢ် ဖံးတၢ်ညၣ်ခဲလၢာ် ကသ့ၣ်ညါလၢတၢ်လၢယၤယွၤ အံၤ, ယဘီၣ်ထီၣ်ကွံာ်ယနးလၢတြိးပူၤ, ဒီးတဖျီၣ်နုာ် လၢၤဘၣ်အသးဘၣ်.
\p
\v 6 ဒီးနဲဒၣ်အံၤပှၤကညီဖိခွါဧၢ, ကအုကစွါတက့ၢ်. က အုကစွါနးနးကလဲာ်ဒီးနယီၢ်ဒ့ကၢ်လၢ အဝဲသ့ၣ်အမဲာ် ညါတက့ၢ်.
\p
\v 7 ဒီးတုၤပှၤစံးလၢနၤ, နကအုကစွါမ့ၢ်အဘၣ်မနုၤလဲၣ် န့ၣ်ဒီး, တၢ်ကမၤအသးလၢနကစံး, လၢတၢ်အကစီၣ် အဃိ, အဂ့ၢ်ဒ်အံၤ, ဟဲဝဲအဃိလီၤ. ဒီးပှၤအသးကပှံၢ် ကွံာ်ကိးဂၤဒဲး, ဒီးပှၤအစုကစၢ်လီၤခဲလၢာ်, ဒီးပှၤအသး ကလီၤဘှါကိးဂၤဒဲး, ဒီးပှၤအခီၣ်လ့ၢ်ခိၣ်ကစၢ်ဒ်ထံအ သိးခဲလၢာ်လီၤ. ကွၢ်ကွၢ်, ဟဲဝဲ, ဒီးကမၤအသးလီၤ, က စၢ်ယွၤစံးဝဲဒၣ်. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 8-9 ပှၤကညီဖိခွါ ဧၢ, ကတိၤလၢဝံအကျိာ်ဒီးစံး, ယွၤစံးဒ်အံၤ, စံး, နးတ ဘ့ၣ်, နးတဘ့ၣ်, ကျ့လံအသး, ဒီးတြူာ်ကဆှၣ်လံ အသးလံ.
\v 10 ကျ့လံအသးဒ်သိးအကမၤသံတၢ်နးနးက လဲာ်, တြူာ်ကဆှၣ်လံအသးဒ်သိးအကကပြူၢ်ကပြီၤ လီၤ. မ့မ့ၢ်ဒ်န့ၣ်ဒီးပကသးဖှံစ့ၢ်ကီးဧါ. ယဖိခွါအနီၣ်ထိး ဘိမၤတရီတပါသ့ၣ်ကိးထံးဒဲးလီၤ.
\p
\v 11 ဒီးဟ့ၣ်ဝဲဒ်သိးပှၤကတြူာ်ကဆှၣ်လၢ ပှၤကမၤတၢ် လၢအီၤလီၤ. နးတဘ့ၣ်န့ၣ်ကျ့လံအသး, ဒီးတြူာ်က ဆှၣ်လံအသး, ဒ်သိးတၢ်ကဟ့ၣ်အီၤလၢပှၤမၤသံတၢ် အစုပူၤလီၤ.
\p
\v 12 ပှၤကညီဖိခွါဧၢ, ကိးထီၣ်, ဒီးဟီၣ်ပသူထီၣ်တက့ၢ်. အဂ့ၢ်ဒ်အံၤ, ကဘၣ်ယပှၤဂီၢ်မုၢ်, ကဘၣ်အံၣ်စရ့လးအ ပဒိၣ်ဖးဒိၣ်ခဲလၢာ်အလိၤလီၤ. တၢ်ဟ့ၣ်လီၤကွံာ်အီၤ လၢနးဧိၤဘီဧိၤအိၣ်ဒီးယပှၤဂီၢ်မုၢ်လီၤ. မၤသးဒ်န့ၣ်ဒီး သီနကံၣ်ဒုၣ်တက့ၢ်.
\p
\v 13 အဂ့ၢ်ဒ်အံၤ, တၢ်မၤကွၢ်လံတၢ်လံဒီးနီၣ်ထိးလၢအမၤ တရီတပါတဘိန့ၣ် မ့ၢ်တအိၣ်လၢၤဘၣ်ဒီး, မ့ၢ်ဒ်လဲၣ်, ကစၢ်ယွၤစံးဝဲဒၣ်.
\p
\v 14 ဒီးနဲဒၣ်အံၤပှၤကညီဖိခွါဧၢ, ကတိၤတၢ်လၢဝံကျိာ်, ဒီးဒဲနစုတက့ၢ်. အဂ့ၢ်ဒ်အံၤ, နးဧိၤဘီဧိၤဟဲဝဲခံဘျီသၢ ဘျီလီၤ. နးတဘ့ၣ်လၢအမၤသံတၢ်, နးတဘ့ၣ်လၢအ မၤသံတၢ်အါအါကလဲာ်, လၢအအိၣ်ဝးတရံးအီၤကိး ခီဒဲးလီၤ.
\p
\v 15 ယပာ်နးလၢအမၤပျံၤတၢ်ထီဒါအပဲတရီခဲလၢာ်, ဒ် သိးအသးကလီၤဘှါ, ဒီးအတၢ်လီၤပှီၢ်အလီၢ်ကအါ ထီၣ်လီၤ. အၣ်, တၢ်ဒုးကပြုၢ်ကပြီၤအီၤဒ်လဲၣ်, တြူာ် ကဆှၣ်အသးလၢမၤသံတၢ်အဂီၢ်လီၤ.
\p
\v 16 အိၣ်တပူၤဃီ, ကျီတၢ်လၢစုထွဲတခီတက့ၢ်. ကတဲာ် ကတီၤနသး, ကျီတၢ်လၢနစုစ့ၣ်တက့ၢ်, ဖဲနဒိးနမဲာ်န့ၣ် တက့ၢ်.
\p
\v 17 ဒီးယဲဒၣ်အံၤယကဒဲစ့ၢ်ကီးယစု, ဒီးယသးကဲၤထီၣ် ကဆိတ့ၢ်လီၤ. ယၤယွၤအံၤ, ယကတိၤတၢ်လီၤ.
\v 18 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,
\v 19 ဒီးပှၤ ကညီဖိခွါဧၢ, ပာ်ကျဲခံဘိလၢဘၤဘူၤလိၣ်အစီၤပၤအ နးတဘ့ၣ်ကဟဲအဂီၢ်တက့ၢ်. ခံဘိဘၣ်ဟဲထီၣ်လၢကီၢ် တဘ့ၣ်ဃီအပူၤလီၤ. ဒီးဃုထၢန့ၣ်တၢ်အလီၢ်တပူၤ, ဃုထၢလၢကျဲလဲၤဆူဝ့ၢ်ပူၤတဘိ အခီၣ်ထံးန့ၣ်တက့ၢ်.
\p
\v 20 ပာ်ကျဲတဘိဒ်သိးနးတဘ့ၣ်န့ၣ်ကဟဲဆူ ပှၤဧၤမိၣ်ဖိ အရးဘးအပူၤ, ဒီးဆူယူဒၤ, ဆူယရူၤၡလ့ၣ်, ဝ့ၢ်တဝ့ၢ် အိၣ်ဝဲဒီးအခိၣ်ဒူန့ၣ်တက့ၢ်.
\p
\v 21 အဂ့ၢ်ဒ်အံၤ, ဘၤဘူၤလိၣ်အစီၤပၤဆၢထၢၣ်ဝဲဖဲကျဲဖး ဒ့လၢကျဲခံဘိအခီၣ်ထံး ဒ်သိးအကဖးတၢ်လီၤ. ကမၤ ဃါဃုာ်အပျၢ်ဧိၤစၤဧိၤ, ကသံကွၢ်တၢ်လၢတၢ်ဂီၤတရၤ ဖး, ကကွၢ်ဝဲလၢတၢ်အသူၣ်လီၤ.
\v 22 ကဟံးတၢ်ဖး, ယ ရူၤၡလ့ၣ်လၢအစုထွဲန့ၣ်, ဒ်သိးပှၤကပာ်လီၤနီၣ်ဘၢၣ် ဖျိတၢ်, ဒ်သိးပှၤကအဲးထီၣ်အထးခိၣ်ဒီးကိးပသူထီၣ်, ဒ်သိးပှၤကထုထီၣ်အကလုၢ်, ဒ်သိးပှၤကပာ်နီၣ်ဘၢၣ် ဖျိတၢ်ထီဒါတြဲၤတဖၣ်, ဒ်သိးပှၤကမၤတိာ်ဧိၤတာ်ဧိၤ လီၤ.
\p
\v 23 ဒီးမ့ၢ်အဝဲသ့ၣ်ဆိၣ်တၢ်ဒီးအီၤအဃိဒီး, အန့ၣ်ကမၤ အသးဒ်တၢ်ဖးလီတၢ်လၢအမဲာ်ညါအသိးလီၤ. ဘၣ် ဆၣ်ဒီးကသ့ၣ်နီၣ်က့ၤအဝဲသ့ၣ်အတၢ်ဒဲးဘး ဒ်သိးအ ကဘၣ်တၢ်မၤန့ၢ်အီၤလီၤ.
\p
\v 24 မၤသးဒ်န့ၣ်ဒီးကစၢ်ယွၤစံးဒ်အံၤ, မ့ၢ်သုတၢ်ကမၣ် အိၣ်ဖျါထီၣ်ဒီး, သုဒုးသ့ၣ်နီၣ်ထီၣ်က့ၤတၢ်လၢသုတၢ် ဒဲးဘး, ဒီးသုတၢ်ဒဲးဘးအိၣ်ဖျါဝဲလၢ သုမၤတၢ်ခဲလၢာ် အပူၤဒီး, မ့ၢ်သုဒုးသ့ၣ်နီၣ်ထီၣ်က့ၤတၢ်လၢသုဒီး, တၢ် ကမၤန့ၢ်သုလၢအစုလီၤ.
\p
\v 25 ဒီးနဲဒၣ်အံၤ, အံၣ်စရ့လးအပဒိၣ်ဖးဒိၣ်အအၢဒီးတ တီတလိၤဘၣ်, လၢအမုၢ်တနံၤဘၣ်ဖဲအတၢ်ဒဲးဘးအ ကတၢၢ်တဂၤဧၢ,
\v 26 ကစၢ်ယွၤစံးဒ်အံၤ, ဘီၣ်လီၤကွံာ်ခိၣ် ဖၢၣ်, ထုးထီၣ်ကွံာ်ခိၣ်သလုးတက့ၢ်. တမ့ၢ်လၢၤဘၣ် နတၢ်ဘၣ်. ပာ်ထီၣ်ထီပှၤလၢအအိၣ်ဆီၣ်လီၤ, ဒီးဆီၣ် လီၤပှၤလၢအအိၣ်ထီၣ်ထီတက့ၢ်.
\p
\v 27 ယကကျၢၢ်အီထီလာ်, ယကကျၢၢ်အီထီလာ်, ယက ကျၢၢ်အီထီလာ်အီၤလီၤ. ဒီးတအိၣ်လၢၤဘၣ်တုၤပှၤတ ဂၤဟဲလၢအမ့ၢ်အတၢ်နီၢ်နီၢ်, ဒီးယကဟ့ၣ်အီၤလီၤ.
\p
\v 28 ဒီးနဲဒၣ်ပှၤကညီဖိခွါဧၢ, ကတိၤလၢဝံကျိာ်, ဒီးစံး, က စၢ်ယွၤစံးလၢပှၤဧၣ်မိၣ်ဖိအဂ့ၢ်, ဒီးလၢအတၢ်ဒုၣ်ဒွဲၣ်အ ဂ့ၢ်ဒ်အံၤဒီးစံးနဲ, နးဧိၤဘီဧိၤ, နးဧိၤဘီဧိၤဘီၣ်ထီၣ်ကွံာ် လံအသးလံ, တြူာ်ကဆှၣ်လံအသး, ကပြူၢ်ကပြီၤလံ လၢတၢ်မၤသံတၢ်အဂီၢ် လၢတၢ်မၤလၢာ်ကွံာ်တၢ်အ ဂီၢ်လီၤ.
\v 29 ဖဲအဝဲသ့ၣ်ထံၣ်တၢ်ကလီကလီလၢနဂီၢ်, ဒီး ဖးတၢ်ကဘျံးကဘျၣ်လၢနဂီၢ် ဒ်သိးအကဒုးလီၤဘၣ် နၤလၢပှၤတတီတလိၤဘၣ်အကိာ်လၢ အဘၣ်တၢ်မၤ သံအီၤ, ပှၤလၢအမုၢ်တနံၤဘၣ်ဖဲအတၢ်ဒဲးဘးကက တၢၢ်လီၤ.
\p
\v 30 ဖျီၣ်နုာ်နးလၢအတြိးပူၤတက့ၢ်. ယကစံၣ်ညီၣ်နၤဖဲ တၢ်အလီၢ်လၢတၢ်တ့လီၤနၤလၢအပူၤ, လၢနအိၣ်ဖျဲၣ် အကီၢ်ပူၤလီၤ.
\v 31 ဒီးယကလူလီၤယသးထီၣ်ဆူၣ်လၢ နလိၤယကအူဘၣ်နၤလၢ ယသးကဲၤထီၣ်အမ့ၣ်အူဒီး ယကဟ့ၣ်လီၤကွံာ်နၤလၢပှၤလီၤဂာ် ဆၣ်ဖိကီၢ်ဖိအစု ပူၤ, လၢအမၤဟးဂီၤတၢ်သ့လီၤ.
\p
\v 32 နကကဲထီၣ်သ့ၣ်မုၣ်လၢမ့ၣ်အူအဂီၢ်, နသွံၣ်ကအိၣ် လၢကီၢ်အသးကံၢ်ပူၤလီၤ. ပှၤကညီတသ့ၣ်နီၣ်ထီၣ် လၢၤဘၣ်နၤဘၣ်. အဂ့ၢ်ဒ်အံၤ, တၢ်လၢယၤယွၤအံၤ, ယကတိၤတၢ်လီၤ.
\c 22
\cl ၂၂
\p
\v 1-2 ဒီးယွၤအကလုၢ်ဘၣ်ယၤဒီးစံးဝဲဒၣ်,― ဒီးနဲဒၣ်အံၤ ပှၤကညီဖိခွါဧၢ, နကစံၣ်ညီၣ်, နကစံၣ်ညီၣ်ဝ့ၢ်အိၣ်ဒီး တၢ်သွံၣ်န့ၣ်ဧါ. ဒီးဘိးဘၣ်သ့ၣ်ညါအီၤလၢအတၢ်သး ဘၣ်အၢခဲလၢာ်န့ၣ်တက့ၢ်.
\v 3 ဒီးစံး, ကစၢ်ယွၤစံးဒ်အံၤ, ဝ့ၢ်လၢအလူလီၤတၢ်သွံၣ်လၢ နသးကံၢ်ပူၤဒ်သိးနဆၢ နကတီၢ်ကဘၣ်, ဒီးတ့နတၢ်ဂီၤဒ်သိးအကမၤဘၣ်အၢ လီၤအသးတဝ့ၢ်ဧၢ.
\p
\v 4 နဘၣ်တၢ်ဒဲးဘးလၢတၢ်သွံၣ်လၢ နလူလီၤအီၤအဃိ, ဒီးနမၤဘၣ်အၢလီၤနသးလၢနတၢ်ဂီၤလၢ နတ့အီၤအ ဃိ, ဒီးနဒုးဟဲဘူးနမုၢ်နံၤတဖၣ်, ဒီးနဒုးဘၣ်နနံၣ်န လါလီၤ. မၤသးဒ်န့ၣ်ဒီးယပာ်နၤလၢ တၢ်ဒုၣ်ဒွဲၣ်အ လီၢ်လၢပှၤကလုာ်တဖၣ်အကျါ, ဒီးတၢ်မၤတရီတပါ အလီၢ်လၢကီၢ်ခဲလၢာ်အပူၤလီၤ.
\v 5 ပှၤအိၣ်ဘူး, ဒီးပှၤ အိၣ်ယံၤဒီးနၤကမၤတရီတပါနၤ, ဒ်ပှၤလၢအမံၤဘၣ် အၢ, ပှၤဘၣ်တၢ်ကိၢ်တၢ်ဂီၤနးမးအသိးန့ၣ်လီၤ.
\p
\v 6 ကွၢ်ကွၢ်, အံၣ်စရ့လးအပဒိၣ်ဖးဒိၣ်တဖၣ်န့ၢ်အိၣ်ဝဲ လၢနပူၤ, အစုအိၣ်လၢအကလူလီၤတၢ်သွံၣ်ကိးဂၤဒဲး လီၤ.
\p
\v 7 ပှၤမၤတရီတပါအမိၢ်ဒီးအပၢ်လၢနပူၤန့ၣ်, ပှၤမၤအၢ ပှၤတခီဘီမုၢ်ဖိလၢနပူၤန့ၣ်, ပှၤမၤအၢပှၤဖိၣ်ဃဲ, ဒီး ပှၤမုၣ်ကမဲလၢနပူၤန့ၣ်လီၤ.
\v 8 နတပးကဲဘၣ်ယတၢ် စီဆှံတဖၣ်, ဒီးနမၤဘၣ်အၢယမုၢ်အိၣ်ဘှံးနံၤတဖၣ် လီၤ.
\v 9 ပှၤလဲၤကတိၤခဲၣ်တၢ်ဒ်သိးအကလူလီၤတၢ်သွံၣ် အိၣ်ဝဲလၢနပူၤလီၤ. ပှၤအီၣ်တၢ်လၢကစၢၢ်ခိၣ်လၢနပူၤ လီၤ. ပှၤမၤတၢ်ကလုာ်ကလိၤလၢနပူၤလီၤ.
\p
\v 10 ပှၤလီၣ်ဖျါအပၢ်အတၢ်အိၣ်ဘ့ၣ်ဆ့လၢနပူၤလီၤ. ပှၤ ဆီၣ်လီၤပိာ်မုၣ်လၢအအိၣ်တကဆှီဘၣ်လၢနပူၤလီၤ.
\p
\v 11 ဒီးပှၤတဂၤမၤတၢ်သးဘၣ်အၢဒီး ပှၤလၢအဃၢၤအ မါ, ဒီးပှၤတဂၤမၤဘၣ်အၢအဒဲၣ်လၢအသးကလုာ်က လိၤ, ဒီးပှၤအဂၤတဂၤဆီၣ်လီၤအဒီပုၢ်ဝဲၢ်မုၣ်, အပၢ်အ ဖိမုၣ်လၢနပူၤလီၤ.
\p
\v 12 ပှၤဟံးန့ၢ်ခိၣ်ဖးလၢနပူၤ, ဒ်သိးအကလူလီၤတၢ်သွံၣ် လီၤ. ဒီးနဟံးန့ၢ်စ့အအ့ၣ်ဒီးတၢ်အါထီၣ်, ဒီးနအီၣ်က ဘျံးအီၣ်ကဘျၣ်ပှၤလၢ နဃၢၤအတၢ်သတးဒီး, နမၤ အါထီၣ်နတၢ်, ဒီးနသးပ့ၤနီၣ်ယၤလီၤ. ကစၢ်ယွၤစံးဝဲ ဒၣ်.
\p
\v 13 မၤသးဒ်န့ၣ်ဒီးကွၢ်ကွၢ်, ယဒဲယစုလၢနအီၣ်ကဘျံး အီၣ်ကဘျၣ်တၢ်လၢနန့ၢ်အီၤ, ဒီးလၢပှၤအသွံၣ်လၢအ လူလီၤအသးလၢနသးကံၢ်ပူၤလီၤ.
\p
\v 14 မုၢ်တနံၤလၢယကမၤနၤန့ၣ် နသးတူၢ်ဘၣ်ကကဲဧါ. နစုကဆူၣ်ထီၣ်စ့ၢ်ကီးဧါ. တၢ်လၢယၤယွၤအံၤယက တိၤတၢ်, ဒီးယကမၤတၢ်လီၤ.
\p
\v 15 ဒီးယကမၤလီၤပြံလီၤပြါနၤလၢပှၤကလုာ်တဖၣ် အ ကျါ, ဒီးမၤလီၤမုၢ်လီၤဖးနၤလၢကီၢ်တဖၣ်အပူၤ, ဒီးယ ကမၤလၢာ်ကွံာ်နတၢ်အၢလၢနပူၤလီၤ.
\v 16 ဒီးနကမၤ ဘၣ်အၢလီၤနသးလၢပှၤကလုာ်တဖၣ်အမဲာ်ညါ, ဒီးန ကသ့ၣ်ညါလၢယမ့ၢ်ယွၤလီၤ.
\v 17 ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 18 ပှၤကညီ ဖိခွါဧၢ, အံၣ်စရ့လးအပှၤဟံၣ်ဖိကဲထီၣ်လၢတၢ်အအ့ၣ် လၢယဂီၢ်လီၤ. အဝဲသ့ၣ်ခဲလၢာ်မ့ၢ်တိၢ်, ဒီးပှာ်, ဒီးထး, ဒီးပှာ်သူလၢဖၣ်ကပူၤအပူၤန့ၣ်လီၤ. မ့ၢ်စ့အအ့ၣ်လီၤ.
\p
\v 19 မၤသးဒ်န့ၣ်ဒီး ကစၢ်ယွၤစံးဒ်အံၤ, မ့ၢ်သုဝဲခဲလၢာ် ကဲထီၣ်တၢ်အအ့ၣ်ဒီး, ကွၢ်ကွၢ်, မၤသးဒ်န့ၣ်ဒီးယကဒုး အိၣ်ဖှိၣ်သုလၢ ယရုၤၡလ့ၣ်အသးကံၢ်ပူၤလီၤ.
\p
\v 20 ဒ်ပှၤပာ်ဖှိၣ်စ့, ဒီးတိၢ်, ဒီးထး, ဒီးပှာ်သူ, ဒီးပှာ်လၢဖၣ် ကပူၤအသးကံၢ်ပူၤ ဒ်သိးအကအူဘၣ်မ့ၣ်အူလၢအဖီ ခိၣ်, ဒီးမၤပှံၢ်အီၤအသိးန့ၣ်, ယကပာ်ဖှိၣ်သုလၢယသး ထီၣ်, ဒီးလၢယသးကဲၤထီၣ်, ဒီး, ယကပာ်လီၤသုဖဲန့ၣ်, ဒီးမၤပှံၢ်သုဒ်န့ၣ်သိးလီၤ.
\v 21 မ့ၢ်မးယကပာ်ဖှိၣ်သု, ဒီး ယကအူဘၣ်သုလၢယသးကဲၤထီၣ်အမ့ၣ်အူ, ဒီးသုက ပှံၢ်လီၤလၢအသးကံၢ်ပူၤလီၤ.
\v 22 ဒ်စ့ပှံၢ်လီၤလၢဖၣ်ကပူၤ အသးကံၢ်ပူၤအသိးန့ၣ် သုကပှံၢ်လီၤလၢအသးကံၢ်ပူၤ ဒ်န့ၣ်သိး, ဒီးသုကသ့ၣ်ညါလၢယၤယွၤအံၤလူလီၤယ သးကဲၤထီၣ်လၢသုလိၤလီၤ. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 23-24 ပှၤကညီ ဖိခွါဧၢ, စံးဘၣ်အီၤ, မ့ၢ်ကီၢ်တဘ့ၣ်လၢတၢ်တမၤကဆှီ ဘၣ်, ဒီးတၢ်တဟဲစူၤဘၣ်လၢအဖီခိၣ်, လၢယသးကဲၤ ထီၣ်အမုၢ်တနံၤအပူၤဘၣ်.
\p
\v 25 ဝံတဖၣ်အတၢ်အုၣ်လီၤအၢအိၣ်ဝဲလၢအပူၤလီၤ. ဒ်ခ့ ယုၢ်လၢအကညီၤထီၣ်တၢ်ဒီး အ့ၣ်ဖှီတၢ်ဂုာ်န့ၢ်တၢ်အ သိးန့ၣ်, အီၣ်ကွံာ်ပှၤအသး, မၤန့ၢ်တၢ်ပာ်ဖှိၣ်အသး, ဒီး တၢ်လုၢ်ဒိၣ်ပှ့ၤဒိၣ်, ဒုးကဲထီၣ်ပှၤမုၣ်ကမဲအါဂၤလၢအ သးကံၢ်ပူၤလီၤ.
\v 26 အပှၤလုၢ်တၢ်အဒိၣ်တဖၣ်န့ၣ်လုၣ် သ့ၣ်ခါပတာ်ယတၢ်သိၣ်တၢ်သီ, ဒီးမၤဘၣ်အၢယတၢ် စီဆှံတဖၣ်, ဒီးတနီၤဖးဘၣ်တၢ်စီဆှံဒီး တၢ်ဘၣ် အၢအဆၢဘၣ်, ဒီးတဒုးနဲၣ်ဘၣ်တၢ်ကဆှီဒီးတၢ်တ ကဆှီဘၣ်အဆၢဘၣ်. ဒီးပာ်တဒၢအမဲာ်လၢယမုၢ်အိၣ် ဘှံးအနံၤတဖၣ်, ဒီးယဘၣ်တၢ်မၤဘၣ်အၢယၤလၢအ ကျါလီၤ.
\p
\v 27 အပဒိၣ်ဖးဒိၣ်လၢအပူၤ မၤသးဒ်ထွံၣ်မံၤအ့ၣ်ဖှီတၢ်ဂုာ် န့ၢ်အသိးန့ၣ်လီၤ. လူလီၤတၢ်သွံၣ်, မၤသံပှၤအသး, ဒ် သိးအကန့ၢ်ဘၣ်အစုလီၢ်အခီၣ်ခိၣ်လီၤ.
\p
\v 28 ဒီးအဝံတဖၣ်ဖှူဝဲဒီးအီကတ့ၣ်, ထံၣ်ဘၣ်တၢ်ကလီ ကလီ, ဒီးဖးတၢ်လၢအဂီၢ်, ဒီးစံး, ကစၢ်ယွၤစံးဒ်အံၤ, ဒီး ယွၤတကတိၤဘၣ်တၢ်ဘၣ်.
\p
\v 29 ထံဧိၤကီၢ်ဧိၤအပှၤဂီၢ်မုၢ်မၤအၢတၢ်, ဒီးဂုာ်ဆူၣ်ပျီဆူၣ် တၢ်, ဒီးသုမၤကိၢ်မၤဂီၤပှၤဖှီၣ်ဖိယာ်ဖိ, ဒီးပှၤဘၣ်နး ဘၣ်ဖှီၣ်, ဒီးမၤအၢပှၤတခီဘီမုၢ်ဖိ, ဒီးတၢ်စံၣ်ညီၣ်တ အိၣ်ဘၣ်.
\p
\v 30 ဒီးယဃုပှၤလၢအကျါတဂၤလၢ အကမၤထီၣ်ကရၢ, ဒီးဆၢထၢၣ်လၢတၢ်ဘျၢၣ်ဖျိအလီၢ်လၢ ယမဲာ်ညါလၢ ကီၢ်အဂီၢ် ဒ်သိးယသုတမၤဟးဂီၤအီၤတဂ့ၤ. ဘၣ်ဆၣ် ဒီးယတထံၣ်န့ၢ်ဘၣ်နီတဂၤဘၣ်.
\v 31 မၤသးဒ်န့ၣ်ဒီးယ လူလီၤလံယသးဆူၣ်လၢအဖီခိၣ်, ယမၤလၢာ်ကွံာ်အီၤ လၢယသးကဲၤထီၣ်အမ့ၣ်အူပူၤလံလီၤ. ယဟ့ၣ်ကၣ်အ ကျဲလၢအခိၣ်ဒၣ်ဝဲအဖီခိၣ်လံလီၤ. ကစၢ်ယွၤစံးဝဲဒၣ်.
\c 23
\cl ၂၃
\p
\v 1-2 ယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါဧၢ, ပှၤပိာ်မုၣ်ခံဂၤ, အမိၢ်တဂၤဃီအဖိမုၣ်အိၣ်ဝဲလီၤ.
\v 3 ဒီး မၤကမၣ်မုၣ်ကမၣ်ခွါလၢ အဲၤကူပတူးအပူၤ, မၤကမၣ် မုၣ်ကမၣ်ခွါလၢအမုၣ်ကနီၤထီၣ်အဖၢမုၣ်လီၤ. ဟ့ၣ်ပှၤ ဟံးအနုၢ်ဖဲန့ၣ်, ဒီးဖဲန့ၣ်ဟ့ၣ်ပှၤဟံးအမုၣ်လိၣ်ဘိထီၣ် အနုၢ်ခိၣ်မီၣ်လီၤ.
\p
\v 4 အမံၤမ့ၢ်နီၢ်အၤဟိးလၤအဝဲၢ်တဂၤ, ဒီးနီၢ်အၤဟိးလံ ဘၤအပုၢ်တဂၤလီၤ. ဒီးကဲထီၣ်ယတၢ်, ဒီးဆံးစၢ်န့ၢ်ဖိ ခွါတဖၣ်, ဒီးဖိမုၣ်တဖၣ်လီၤ. တၢ်လၢအမံၤန့ၣ်နီၢ်အၤ ဟိးလၤမ့ၢ်ၡၤမရံ, ဒီးနီၢ်အၤဟိးလံဘၤမ့ၢ်ယရူၤၡလ့ၣ် လီၤ.
\p
\v 5 ဒီးဖဲအမ့ၢ်ယတၢ်န့ၣ် နီၢ်အၤဟိးလၤမၤကမၣ်မုၣ်က မၣ်ခွါလီၤ. ဒီးအဲၣ်လၢအသးကလုာ်ကလိၤပှၤလၢအ အဲၣ်အီၤ, ပှၤလၢအဃၢၤ, ပှၤအၤရှူၢ်ဖိ,
\v 6 ကူသိးဒီးတၢ် လါ, ပဒိၣ်ဖးဒိၣ်တဖၣ်, ဒီးပဒိၣ်တဖၣ်, ပှၤဖိၣ်သၣ်ခွါ လၢဘၣ်ပှၤအသးခဲလၢာ်, ပှၤဒိးကသ့ၣ်ဖိလၢအဒိးက သ့ၣ်လီၤ.
\p
\v 7 ဒီးမၤကမၣ်မုၣ်ကမၣ်ခွါဒီးအီၤ, ဒီးကယဲၢ်အၤရှူၢ်အ ပှၤဃုထၢဖိခဲလၢာ်, ဒီးကယဲၢ်ပှၤလၢအအဲၣ်အီၤလၢအ သးကလုာ်ကလိၤ, မၤဘၣ်အၢအသးလၢအတၢ်ဂီၤတၢ် ဖီၣ်ခဲလၢာ်လီၤ.
\p
\v 8 ဒီးတလဲၤသဒၣ်ဘၣ် အတၢ်မၤကမၣ်မုၣ်ကမၣ်ခွါ ဘၣ်ဃးဒီးအဲၤကူပတူးဘၣ်. အဂ့ၢ်ဒ်အံၤ, အဝဲသ့ၣ်မံ ဃုာ်ဒီးအီၤလၢအမုၣ်ကနီၤထီၣ်အဖၢမုၣ်, ဒီးဟံးအမုၣ် လိၣ်ဘိအနုၢ်ခိၣ်မီၣ်, ဒီးလူလီၤအတၢ်မၤကမၣ်မုၣ်က မၣ်ခွါလၢအလိၤလီၤ.
\p
\v 9 မၤသးဒ်န့ၣ်ဒီးယဟ့ၣ်လီၤကွံာ်အီၤလၢ ပှၤလၢအအဲၣ် အီၤအစုပူၤလၢ ပှၤအၤရှူၢ်ဖိလၢအအဲၣ်အီၤလၢအသး ကလုာ်ကလိၤ, အစုပူၤလီၤ.
\p
\v 10 အဝဲသ့ၣ်တဖၣ်န့ၣ် လီၣ်ဖျါထီၣ်အတၢ်အိၣ်ဘ့ၣ်ဆ့ လီၤ. ဟံးန့ၢ်အဖိခွါဒီးအဖိမုၣ်တဖၣ်, ဒီးမၤသံအီၤလၢ နး, ဒီးအမံၤဟူထီၣ်ဝဲလၢပိၣ်မုၣ်အကျါလီၤ. အဂ့ၢ်ဒ် အံၤ, မၤအီၤလၢတၢ်စံၣ်ညီၣ်လီၤ.
\p
\v 11 ဒီးအဒီပုၢ်ဝဲၢ်မုၣ် နီၢ်အၤဟိးလံဘၤထံၣ်ဘၣ်တၢ်န့ၣ် ဘၣ်ဆၣ်ဒီး, အဲၣ်တၢ်လၢအသးကလုာ်ကလိၤနးန့ၢ်အ ဝဲတဂၤတက့ၢ်လီၤ. ဒီးမၤကမၣ်မုၣ်ကမၣ်ခွါနးန့ၢ်အဒီ ပုၢ်ဝဲၢ်အမၤကမၣ်မုၣ်ကမၣ်ခွါတက့ၢ်လီၤ.
\p
\v 12 အဲၣ်ပှၤလၢအဃၢၤလၢအသးကလုာ်ကလိၤ, ပှၤအၤ ရှူၢ်ဖိ, ပဒိၣ်ဖးဒိၣ်တဖၣ်, ဒီးပဒိၣ်တဖၣ်, ကူသိးတၢ် လၢလၢပှဲၤပှဲၤ, ပှၤဒိးကသ့ၣ်ဖိ, လၢအဒိးကသ့ၣ်, ပှၤဖိၣ် သၣ်ခွါလၢအဘၣ်ပှၤအသးခဲလၢာ်လီၤ.
\p
\v 13 တုၤနုၤတစုယထံၣ်လၢအဘၣ်အၢ, လၢပှၤခံဂၤန့ၣ် ပိာ်ကျဲတဘိဃီလီၤ.
\v 14 ဘၣ်ဆၣ်ဒီးမၤအါထီၣ်အတၢ် ကမၣ်မုၣ်ကမၣ်ခွါလီၤ. အဂ့ၢ်ဒ်အံၤ, ထံၣ်ပှၤကညီအ ဂီၤကွဲးအသးလၢတၢ်ဒူၣ်အလိၤ, ပှၤက့ၤစ့းဖိအဂီၤကွဲး အသးလၢကသံၣ်ဂီၤ,
\v 15 ကံၢ်တူာ်အယီၢ်ဒ့လၢယီၢ်တ ကိး, အိၣ်ဝဲဒီးအခိၣ်ဖၢၣ်ဒိၣ်ကံၣ်ဃ့, ဖျါဝဲဒ်ပဒိၣ်ဖး ဒိၣ်ခဲလၢာ်အသိး, ဒ်ပှၤဘၤဘူၤလိၣ်ဖိလၢကီၢ်က့ၤစ့း အပူၤ, ဖဲအအိၣ်ဖျဲၣ်အကီၢ်လီၤ.
\v 16 ဒီးတုၤအထံၣ်အီၤ လၢအမဲာ်ဒီး, အဲၣ်အီၤလၢအသးကလုာ်ကလိၤ, ဒီးမၢ အကလူးတဖၣ်လဲၤဆူအအိၣ် လၢကီၢ်က့ၤစ့းအပူၤ လီၤ.
\p
\v 17 ဒီးဘၤဘူၤလိၣ်အဖိခွါတဖၣ် ဟဲဆူအအိၣ်လၢတၢ် အဲၣ်အလီၢ်မံပူၤ, ဒီၤမၤဘၣ်အၢအီၤလၢအမၤကမၣ်မုၣ် ကမၣ်ခွါ, ဒီးအဝဲဒၣ်ဘၣ်အၢလၢအီၤ, အသးလီၤဖှၣ် ဒီးအီၤလီၤ.
\p
\v 18 ဒီးလီၣ်ဖျါထီၣ်အတၢ်မၤကမၣ်မုၣ်ကမၣ်ခွါ, ဒီးလီၣ် ဖျါထီၣ်အတၢ်အိၣ်ဘ့ၣ်ဆ့လီၤ. တုၤနုၤတဘျီယသး လီၤဖှၣ်ဒီးအီၤ, ဒ်ယသးလီၤဖှၣ်တ့ၢ်ဒီးအဒီပုၢ်ဝဲၢ်တဂၤ အသိးန့ၣ်လီၤ.
\v 19 အဂ့ၢ်ဒ်အံၤ, မ့ၢ်အသ့ၣ်နီၣ်ထီၣ်က့ၤအ မုၣ်ကနီၤထီၣ်အမုၢ်နံၤတဖၣ် ဖဲအမၤကမၣ်မုၣ်ကမၣ် ခွါလၢကီၢ်အဲၤကူပတူးအပူၤသတးဒီး, မၤအါထီၣ်အ တၢ်မၤကမၣ်မုၣ်ကမၣ်ခွါလီၤ.
\v 20 ဒီးအဲၣ်ဝဲအပှၤသံၣ် ဝၤလၢအဖံးအညၣ်မၤသး ဒ်ကသ့ၣ်ယီၤအဖံးအညၣ် အသိး, ဒီးအလူတၢ်န့ၣ်မၤသးဒ်ကသ့ၣ်အလူတၢ်အ သိးန့ၣ်လီၤ.
\v 21 ဒီးနသ့ၣ်နီၣ်ထီၣ်က့ၤနမုၣ်ကနီၤထီၣ်အ သးကလုာ်ကလိၤဖဲ ပှၤအဲၤကူပတူးဖိဟံးနနုၢ်ခိၣ်မီၣ် လၢနမုၣ်ကနီၤထီၣ်အနုၢ်အဃိလီၤ.
\p
\v 22 မၤသးဒ်န့ၣ်ဒီး နီၢ်အၤဟိးလံဘၤဧၢ, ကစၢ်ယွၤစံးဒ် အံၤ, ကွၢ်ကွၢ်, ယကထိၣ်ဂဲၤပှၤလၢနအဲာ်အီၤထီဒါနၤ, ပှၤလၢနသးလီၤဖှၣ်ဒီးအီၤ, ဒီးယကဒုးဟဲအီၤထီဒါနၤ ဝးတရံးဝဲ,
\v 23 ပှၤဘၤဘူၤလိၣ်ဖိ, ဒီးပှၤက့ၤစ့းဖိခဲလၢာ်, ပှၤတၢ်အခိၣ်, ပှၤထူးပှၤတီၤ, ဒီးပှၤအဒိၣ်, ပှၤအၤရှူၢ်ဖိ အိၣ်ဒီးအီၤခဲလၢာ်, အဝဲသ့ၣ်ခဲလၢာ်န့ၣ်မ့ၢ်ပှၤဖိၣ်သၣ် ခွါလၢအဘၣ်ပှၤအသး, ပဒိၣ်ဖးဒိၣ်တဖၣ်, ဒီးပဒိၣ်တ ဖၣ်, ပှၤသုးဖိအခိၣ်တဖၣ်, ပှၤလၢအမံၤဟူထီၣ်တဖၣ်, ဒီးအဝဲသ့ၣ်ခဲလၢာ်ဒိးကသ့ၣ်လီၤ.
\p
\v 24 ဒီးကဟဲထီဒါနၤအိၣ်ဒီးကတီၤ, ဒီးလ့ၣ်ကဟၣ်, ဒီး လ့ၣ်ကဟၣ်အပၣ်, ဒီးပှၤဂီၢ်မုၢ်အဖုဖးဒိၣ်တဖၣ်လီၤ. ကပာ်အသးထီဒါနၤအိၣ်ဒီးကတီၤဖိ, ဒီးကတီၤဖးဒိၣ်, ဒီးခိၣ်ကုာ်သုးဝးတရံးဝဲ, ဒီးယကပာ်တၢ်စံၣ်ညီၣ်လၢ အမဲာ်ညါ, ဒီးကစံၣ်ညီၣ်နၤဒ်အတၢ်စံၣ်ညီၣ်တဖၣ်အ သိးန့ၣ်လီၤ.
\p
\v 25 ဒီးယကပာ်ယသးက့ၣ်ထီဒါနၤ, ဒီးအဝဲသ့ၣ်ကမၤ နၤလၢအသးကဲၤထီၣ်လီၤ. ကဟံးထီၣ်ကွံာ်နနါဒ့, ဒီး နနၢ်, ဒီးနတၢ်အိၣ်လီၤတဲာ်ကလီၤဃံၤလၢနးလီၤ. က ဟံးန့ၢ်နဖိခွါဒီးနဖိမုၣ်, ဒီးမ့ၣ်အူကအီၣ်ကွံာ်နတၢ်အိၣ် လီၤတဲာ်လီၤ.
\p
\v 26 ဒီးကဘ့ၣ်ကွံာ်နကူနသိး, ဒီးကဟံးထီၣ်ကွံာ်နက ယၢကယဲအဃံအလၤလီၤ.
\p
\v 27 ဒ်န့ၣ်အသိး ယကဒုးဆိတ့ၢ်နသးကလုာ်ကလိၤလၢ နၤ, ဒီးနတၢ်မၤကမၣ်မုၣ်ကမၣ်ခွါဘၣ်ဃးဒီး အဲၤကူ ပတူး, ဒီးနတကျ့ထီၣ်လၢၤဘၣ်နမဲာ်ဆူအကီၢ်, ဒီးတ သ့ၣ်နီၣ်ထီၣ်က့ၤလၢၤဘၣ်အဲၤကူပတူးဘၣ်.
\p
\v 28 အဂ့ၢ်ဒ်အံၤ, ကစၢ်ယွၤစံးဒ်အံၤ, ကွၢ်ကွၢ်, ယကဟ့ၣ် လီၤကွံာ်နၤဆူပှၤလၢနသးဟ့အီၤအစုပူၤ, လၢပှၤလၢ နသးလီၤဖှၣ်ဒီးအီၤအစုပူၤလီၤ.
\p
\v 29 ဒီးကမၤနၤလၢတၢ်အသးဟ့, ဒီးကဟံးထီၣ်ကွံာ်န တၢ်မၤခဲလၢာ်, ဒီးကလဲၤသဒၣ်နၤလၢနအိၣ်ဘ့ၣ်ဆ့ ဒီးနကူနသိးတအိၣ်ဘၣ်. ဒီးနမၤကမၣ်မုၣ်ကမၣ်ခွါ အတၢ်အိၣ်ဘ့ၣ်ဆ့, နသးကလုာ်ကလိၤ, ဒီးနတၢ်မၤ ကမၣ်မုၣ်ကမၣ်ခွါန့ၣ်ကအိၣ်ဖျါထီၣ်လီၤ.
\p
\v 30 ယကမၤနၤလၢတၢ်န့ၢ်တဖၣ်လၢ နလဲၤမၤကမၣ်မုၣ် ကမၣ်ခွါထွဲပှၤကလုာ်တဖၣ်အခံအဃိ, လၢနဘၣ်အၢ လၢအတၢ်ဂီၤတဖၣ်အဃိလီၤ.
\v 31 နပိာ်နဒီပုၢ်ဝဲၢ်မုၣ်အ ကျဲ, ဒီးယကဟ့ၣ်လီၤအလီခီလၢနစုပူၤလီၤ.
\p
\v 32 ကစၢ်ယွၤစံးဝဲဒ်အံၤ, နကအီနဒီပုၢ်ဝဲၢ်မုၣ်အလီခီလၢ အယိာ်ဒီးအဒိၣ်လီၤ. တြီၢ်တၢ်အါမးလီၤ. နကကဲထီၣ် တၢ်နံၤဘၣ်ဖၣ်လဲအလီၢ်, ဒီးတၢ်ဒုၣ်ဒွဲၣ်အလီၢ်လီၤ.
\p
\v 33 နကပှဲၤဒီးတၢ်အီမူၤနသး, ဒီးတၢ်သူၣ်အုးသးအုးလီၤ. တၢ်သးကတုၤ, ဒီးတၢ်ကမၢကမၣ်အလီခီန့ၣ်မ့ၢ်နဒီ ပုၢ်ဝဲၢ်မုၣ်ၡၤမရံအလီခီန့ၣ်လီၤ.
\p
\v 34 နကအီအီၤ, ဒီးစူၢ်ထီၣ်ကွံာ်, ဒီးအ့ၣ်လီခီအက့အခီ, ဒီးထုးထီၣ်ကွံာ်နနုၢ်လီၤ. အဂ့ၢ်ဒ်အံၤ, ယကတိၤလံတၢ် လံ, ကစၢ်ယွၤစံးဝဲဒၣ်.
\p
\v 35 မၤသးဒ်န့ၣ်ဒီးကစၢ်ယွၤစံးဒ်အံၤ, မ့ၢ်နသးပ့ၤနီၣ်ယၤ, ဒီးကွံာ်တ့ၢ်ကွံာ်ယၤဆူနချၢဃံဒီး, တူၢ်ဒၣ်နသးကလုာ် ကလိၤ, ဒီးနမၤကမၣ်မုၣ်ကမၣ်ခွါန့ၣ်တက့ၢ်.
\p
\v 36 ဒီးယွၤစံးဘၣ်ယၤ, ပှၤကညီဖိခွါဧၢ, နကစံၣ်ညီၣ်နီၢ် အၤဟိးလၤ, ဒီးနီၢ်အၤဟိးလံဘၤစ့ၢ်ကီးဧါ. မ့ၢ်မးဒုးနဲၣ် အီၤလၢအတၢ်သးဘၣ်အၢတဖၣ်န့ၣ်,
\v 37 လၢအအဲၣ်ဘၢ မါအဲၣ်ဘၢဝၤ, ဒီးတၢ်သွံၣ်အိၣ်ဝဲလၢအစုပူၤ, ဒီးအဲၣ် ဘၢမါအဲၣ်ဘၢဝၤဒီးအတၢ်ဂီၤတဖၣ်, ဒီးမၢအဖိခွါလၢ အဆံးစၢ်န့ၢ်ယၤတဖၣ် ခီဂာ်မ့ၣ်အူလၢတၢ်ကအီၣ်ကွံာ် အီၤအဂ့ၢ်လီၤ.
\v 38 မၤစ့ၢ်ကီးယၤလၢတၢ်အံၤ, မၤဘၣ်အၢယလီၢ်စီဆှံ, ဒီးမၤတကဆှီဘၣ် ယမုၢ်အိၣ်ဘှံးအနံၤတနံၤဃီလီၤ.―
\p
\v 39 အဂ့ၢ်ဒ်အံၤ, တုၤအမၤသံအဖိအလံၤလၢအတၢ်ဂီၤတ ဖၣ်အဂီၢ်ဒီး, ဟဲဆူယလီၢ်စီဆှံအပူၤ လၢအကမၤဘၣ် အၢအီၤတနံၤဃီလီၤ. ဒီးကွၢ်ကွၢ်, မၤဝဲဒ်န့ၣ်လၢယ ဟံၣ်အသးကံၢ်ပူၤန့ၣ်လံ.
\p
\v 40 လၢန့ၣ်အမဲာ်ညါသုမၢလီၤပှၤကညီဟဲလၢ အယံၤ, သုမၢကလူးတဖၣ်လဲၤ, ဆူအအိၣ်, ဒီးကွၢ်ကွၢ်, ဟဲဝဲ လီၤ. နသ့စီနသးလၢအဂီၢ်, နဖှူနမဲာ်, ဒီးနကယၢကယဲ နသးလီၤ.
\v 41 ဒီးနဆ့ၣ်နီၤလၢတၢ်အလီၢ်မံအဃံအလၤ, ဒီးကတဲာ်ကတီၤစီၢ်နီၤခိၣ်လၢအမဲာ်ညါ, ဒီးနပာ်ဖဲန့ၣ် ယတၢ်နၢမူဒီးယသိလီၤ.
\p
\v 42 ဒီးပှၤဂီၢ်မုၢ်အိၣ်မုာ်အသီၣ်အိၣ်ဝဲဒီးအီၤတပူၤဃီ, ဒီး ပှၤဟဲစိာ်ပှၤအီလုၣ်ကိတၢ်ဒီးပှၤကညီလၢ ပှၤဂီၢ်မုၢ်အ ကျါတနီၤလၢပှၢ်မုၢ်ကနၢ, ဒီးအဝဲသ့ၣ်ဒုးသိးအစုလၢ ထံဖှံၣ်, ဒီးဒုးကုာ်ခိၣ်သလုးအဃံအလၤလၢအခိၣ်န့ၣ် လီၤ.
\p
\v 43 တုၤနုၤတစု ယစံးလၢပှၤလၢ အသးပှၢ်တ့ၢ်လံလၢ တၢ်အဲၣ်ဘၢမါအဲၣ်ဘၢဝၤအပူၤတဂၤအဂ့ၢ်, ခဲကနံၣ် အံၤအဝဲသ့ၣ်ကမၤကမၣ်မုၣ်ကမၣ်ခွါဒီးအီၤ, ဒီးအဝဲ ဒၣ်ဒီးအဝဲသ့ၣ်စ့ၢ်ကီးဧါ.
\p
\v 44 ဒီးအဝဲသ့ၣ်လဲၤနုာ်ဆူအအိၣ်, ဒ်ပှၤလဲၤနုာ်ဆူပှၤဃဲ သဲမုၣ်အအိၣ်အသိးန့ၣ်လီၤ. ဒီးလဲၤနုာ်ဆူပိာ်မုၣ်လၢ အသးကလုာ်ကလိၤနီၢ်အၤဟိးလၤ, ဒီးနီၢ်အၤဟိးလံ ဘၤအအိၣ်ဒ်န့ၣ်သိးလီၤ.
\p
\v 45 ဒီးပှၤကညီအတီအလိၤတဖၣ် ကစံၣ်ညီၣ်အီၤဒ်ပှၤ အဲၣ်ဘၢဝၤဘၣ်တၢ်စံၣ်ညီၣ်အသိး, ဒီးဒ်ပိာ်မုၣ်လၢအ လူလီၤတၢ်သွံၣ်ဘၣ်တၢ်စံၣ်ညီၣ်အသိးလီၤ. အဂ့ၢ်ဒ် အံၤ, မ့ၢ်ပှၤအဲၣ်ဘၢဝၤ, ဒီးတၢ်သွံၣ်အိၣ်ဝဲလၢအစုပူၤ လီၤ.
\p
\v 46 အဂ့ၢ်ဒ်အံၤ, ကစၢ်ယွၤစံးဒ်အံၤယကဒုးဟဲထီဒါအီၤ လၢပှၤတဖုဖးဒိၣ်, ဒီးယကဟ့ၣ်ပှၤမၤကိၢ်မၤဂီၤအီၤ, ဒီး ဂုာ်ဆူၣ်ပျီဆူၣ်အတၢ်လီၤ.
\v 47 ဒီးပှၤတဖုန့ၣ်ကကွံာ်အီၤ လၢလၢၢ်, ဒီးဒီၣ်တဲာ်ကွံာ်အီၤလၢနး, ဒီးကမၤသံအ ဖိခွါ, ဒီးအဖိမုၣ်တဖၣ်, ဒီးဆူးကွံာ်အဟံၣ်လၢမ့ၣ်အူ လီၤ.
\p
\v 48 ဒီးယကဒုးဆိတ့ၢ်တၢ်သးကလုာ်ကလိၤလၢ ကီၢ်ပူၤ, ဒ်သိးပိာ်မုၣ်ခဲလၢာ်ကပလီၢ်အသး, ဒ်သိးအသုတမၤ ထွဲအဝဲသ့ၣ်အသးကလုာ်ကလိၤအခံတဂ့ၤ.
\p
\v 49 ဒီးကဟ့ၣ်ကၣ်သုသးကလုာ်ကလိၤလၢသုလိၤ, ဒီး သုကတူၢ်သုတၢ်ဂီၤတဖၣ်အတၢ်ဒဲးဘး, ဒီးသုကသ့ၣ် ညါလၢယမ့ၢ်ကစၢ်ယွၤလီၤ.
\c 24
\cl ၂၄
\p
\v 1 ဒီးလၢခွံနံၣ်တနံၣ်, လါဆံဆဲၣ်လါတလါ, ထီၣ်ဆံ ဆဲၣ်နံၤတနံၤန့ၣ်ယွၤအကလုၢ်ဘၣ်ယၤ, ဒီးစံးဝဲဒၣ်,―
\p
\v 2 ပှၤကညီဖိခွါဧၢ, ကွဲးမုၢ်တနံၤအမံၤ, မုၢ်တနံၤအံၤဒၣ် လဲာ်တက့ၢ်. ဘၤဘူၤလိၣ်အစီၤပၤပာ်လီၤအသးထီဒါ ယရူၤၡလ့ၣ်လၢမုၢ်တနံၤဃီအံၤလီၤ.
\p
\v 3 ဒီးကတိၤဒိတၢ်ဒီးပှၤဟံၣ်ဖိလၢအပူၤထီၣ်ဒၣ်တၢ်, ဒီး စံးဘၣ်အီၤ, ကစၢ်ယွၤစံးဒ်အံၤ, ပာ်ထီၣ်သပၢၤ, ပာ်ထီၣ် အီၤ, ဒီးလူလီၤထံလၢအပူၤတက့ၢ်.
\p
\v 4 ထၢဖှိၣ်, ဒီးဒၢနုာ်တၢ်အလိၣ်တဖၣ်လၢအပူၤ, ကယဲၢ် တၢ်အလိၣ်လၢအဂ့ၤ, ကံၣ်ဒုၣ်ဒီးဖံဘၣ်ခိၣ်, မၤပှဲၤအီၤ ဒီးတၢ်အဃံအကွဲလၢအဂ့ၤအဘၣ်တက့ၢ်.
\v 5 ဒီးဟံးန့ၢ် တၢ်အဂ့ၤကတၢၢ်လၢသိဒီးမဲာ်တဲးလဲးအကျါ, ဒီးမၤ တၢ်တပူလၢအဖီလာ်လၢတၢ်အဃံအကွဲ, ဒုးကလာ် ထီၣ်အီၤဧ့ၢ်ဂ့ၤ, ဒီးချီတၢ်ဃံတဖၣ်လၢအပူၤတက့ၢ်.
\p
\v 6 မၤသးဒ်န့ၣ်ဒီးကစၢ်ယွၤစံးဒ်အံၤ, ဝ့ၢ်အိၣ်ဒီးတၢ်သွံၣ်, သပၢၤလၢတိၢ်အအ့ၣ်အိၣ်ဝဲလၢအပူၤ, ဒီးအအ့ၣ်တ ဟးထီၣ်ကွံာ်လၢအီၤဘၣ်န့ၣ်ဘၣ်အဖှီၣ်လီၤ. ဟဲစိာ် ထီၣ်အီၤတလိၣ်ဘၣ်တလိၣ်တက့ၢ်. မ်ပှၤသုတဖးလၢ အဂီၢ်တဂ့ၤ.
\v 7 အဂ့ၢ်ဒ်အံၤ, တၢ်အသွံၣ်အိၣ်ဝဲလၢအ သးကံၢ်ပူၤ, လူဝဲလၢလၢၢ်ခိၣ်ပျီ, တလူလီၤဘၣ်ဝဲလၢ ဟီၣ်ခိၣ်အဖီခိၣ်, ဒ်သိးအကမၤဘၢဝဲလၢဟီၣ်ခိၣ်အက မူၣ်ဘၣ်.
\v 8 ဒ်သိးတၢ်အသးကကဲၤထီၣ်, ဒ်သိးတၢ်က မၤဆၢတၢ်အၢဒီး, ယပာ်လီၤအသွံၣ်လၢလၢၢ်ခိၣ်ပျီ ဒ် သိးအသုတလီၤဘၢတဂ့ၤလီၤ.
\p
\v 9 မၤသးဒ်န့ၣ်ဒီး ကစၢ်ယွၤစံးဒ်အံၤ, ဝ့ၢ်အိၣ်ဒီးတၢ်သွံၣ် န့ၣ်ဘၣ်အဖှီၣ်လီၤ. ယကမၤတၢ်ပူဒိၣ်လီၤ.
\v 10 ပာ်ဖှိၣ် သ့ၣ်မုၣ်, ဆိၣ်ကဲၤထီၣ်မ့ၣ်အူ, ချီမံတၢ်ညၣ်, ဒၢနုာ်တၢ် ဟဲတၢ်ဆှီ, ဒီးဆူးထီၣ်ကွံာ်တၢ်ဃံတၢ်ကွဲတက့ၢ်.
\p
\v 11 တုၤနုၤတဘျီပာ်သပၢၤန့ၣ် အိၣ်ကလီလၢမ့ၣ်ကဖး အဖီခိၣ်, ဒ်သိးအတိၢ်ကကိၢ်ထီၣ်, ဒီးကဆူးထီၣ်ကွံာ်, ဒီးအတၢ်ဘၣ်အၢကပှံၢ်ဝဲလၢအပူၤ, ဒီးအအ့ၣ်ကလၢာ် ကွံာ်န့ၣ်တက့ၢ်.
\p
\v 12 အဝဲန့ၣ်မၤဘှံးယသးလၢတၢ်မၤဘၣ်ဆၣ်ဒီး, အအ့ၣ် တဟးထီၣ်ဘၣ်လၢအပူၤဘၣ်. အအ့ၣ်အိၣ်ဒၣ်အတၢ် လၢမ့ၣ်အူကျါလီၤ.
\v 13 တၢ်ကလုာ်ကလိၤအိၣ်ဝဲလၢန တၢ်တကဆှီဘၣ်အပူၤလီၤ. အဂ့ၢ်ဒ်အံၤ, တုၤယမၤက ဆှီနၤဒီး, နတကဆှီထီၣ်ဘၣ်. တၢ်တသ့စီလၢၤဘၣ် တၢ်အၢလၢနလိၤတုၤယမၤလၢထီၣ်ပှဲၤထီၣ်ယသးကဲၤ ထီၣ်လၢနလိၤလီၤ.
\p
\v 14 ယၤယွၤအံၤယကတိၤလံတၢ်လံ. ကမၤအသး, ဒီးယ ကမၤယဲလီၤ. ယတဃၣ်ကွံာ်ဘၣ်ယသးဘၣ်, ဒီးယ တသးလီဘၣ်, ဒီးယတပီၢ်ယၢ်လီၤက့ၤဘၣ်ယသး ဘၣ်. ဒ်နကျဲအသိးန့ၣ်, ဒီးဒ်နမၤတၢ်အသိးန့ၣ်ပှၤက စံၣ်ညီၣ်နၤလီၤ, ကစၢ်ယွၤစံးဝဲဒၣ်.
\v 15 ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 16 ပှၤကညီ ဖိခွါဧၢ, ကွၢ်ကွၢ်, ယဟံးထီၣ်ကွံာ်တၢ်လၢအဘၣ်နမဲာ် လၢတၢ်တီၢ်တဘျီလီၤ. ဘၣ်ဆၣ်ဒီးနတဘၣ်ဟီၣ်ဘၣ် ယၢၤဘၣ်, ဒီးနမဲာ်ထံတဘၣ်ယွၤလီၤဘၣ်.
\v 17 ကအု ကစွါအိၣ်ဃိကလာ်တက့ၢ်, ဟီၣ်လၢပှၤသံအဃိတ ဂ့ၤ. ဖၢၣ်ထီၣ်နခိၣ်ဖၢၣ်လၢနခိၣ်, ဖျီၣ်ထီၣ်နခီၣ်ဖံးလၢ နခီၣ်, ဒီးကျၢၢ်ဘၢနထးခိၣ်တဂ့ၤ, ဒီးအီၣ်ပှၤဖှီၣ်ဖိအ ကိၣ်တဂ့ၤ.
\p
\v 18 ဒီးယကတိၤတၢ်ဒီးပှၤဂီၢ်မုၢ်လၢမုၢ်ဂီၤ, ဒီးလၢမုၢ်ဟါ န့ၣ်ယမါသံဝဲလီၤ. ဒီးမုၢ်ဆ့ၣ်ထီၣ်န့ၣ်ယမၤတၢ်ဒ်တၢ် မၤလိာ်ယၤအသိးန့ၣ်လီၤ.
\p
\v 19-20 ဒီးပှၤဂီၢ်မုၢ်စံးဘၣ်ယၤ, တၢ်တဖၣ်လၢနမၤန့ၣ်ဘၣ် ဃးဒီးပှၤဒ်လဲၣ်န့ၣ်နတစံးဘၣ်ပှၤဘၣ်ဧါ. ဒီးယစံးဘၣ်အီၤ, ယွၤအကလုၢ်ဘၣ်ယၤဒီးစံးဝဲဒၣ်,
\p
\v 21 စံးဘၣ်အံၣ်စရ့လးအပှၤဟံၣ်ဖိ, ကစၢ်ယွၤစံးဒ်အံၤ, ကွၢ်ကွၢ်, ယကမၤဘၣ်အၢယလီၢ်စီဆှံ, သုသန့ၤသု သးအလီၢ်လၢသုပာ်ကဖိသုသးလၢအဃိ, တၢ်လၢအ ဘၣ်သုမဲာ်, ဒီးတၢ်လၢသုသးလီအီၤလီၤ. ဒီးသုဖိခွါ, ဒီးသုဖိမုၣ်လၢအအိၣ်လီၤတဲာ်ဒီးသုန့ၣ် ကလီၤဃံၤလၢ နးဧိၤဘီဧိၤလီၤ.
\p
\v 22 ဒီးသုကမၤတၢ်ဒ်ယမၤအသိးန့ၣ်လီၤ. သုတကျၢၢ် ဘၢသုးထးခိၣ်ဘၣ်, ဒီးတအီၣ်ဘၣ်ပှၤဖှီၣ်ဖိအကိၣ် ဘၣ်.
\v 23 ဒီးသုခိၣ်ဖၢၣ်ကအိၣ်လၢသုခိၣ်, ဒီးသုခီၣ်ဖံး ကအိၣ်လၢသုခီၣ်လီၤ. သုတဟီၣ်တယၢၤဘၣ်, ဒီးသု ကဃဲၤလီၤကွံာ်လၢသုတၢ်ဒဲးဘးအပူၤ, ဒီးသုကက အုကစွါတဂၤဒီးတဂၤသကိးသကိးလီၤ.
\v 24 ဒီးစီၤယ ဃ့းစက့လးကကဲထီၣ်တၢ်ပနီၣ်တမံၤလၢ သုဂီၢ်လီၤ. ဒ်အဝဲဒၣ်မၤတ့ၢ်တၢ်ခဲလၢာ်အသိးန့ၣ် သုကမၤလီၤ. တုၤအဝဲန့ၣ်မၤအသးဒီး, သုကသ့ၣ်ညါလၢယမ့ၢ်ကစၢ် ယွၤလီၤ.
\p
\v 25 ဒီးနဲဒၣ်ပှၤကညီဖိခွါဧၢ, မုၢ်တနံၤလၢယဟံးထီၣ်က့ၤ အဂံၢ်အဘါ, အလၤကပီၤအသူၣ်ဖှံသးညီ, တၢ်လၢ အဘၣ်အမဲာ်, ဒီးတၢ်လၢအသးလီအီၤ, အဖိခွါ, ဒီးအ ဖိမုၣ်တဖၣ်န့ၣ်ဒီး,
\v 26 တၢ်လၢမုၢ်တနံၤန့ၣ်ပှၤလၢအပူၤ ဖျဲးတၢ်တဂၤကဟဲဆူနအိၣ် ဒ်သိးအကဒုးနၢ်ဟူနၤလၢ တၢ်လၢနနၢ်ပူၤလီၤ.
\p
\v 27 တၢ်လၢမုၢ်တနံၤန့ၣ်နထးခိၣ် ကအဲးထီၣ်အသးလၢ ပှၤလၢအပူၤဖျဲးတၢ်အဂီၢ်, ဒီးနကကတိၤတၢ်, ဒီးတ အိၣ်တအုၣ်လၢၤဘၣ်, ဒီးနကကဲထီၣ်တၢ်ပနီၣ်တမံၤ လၢအဂီၢ်, ဒီးကသ့ၣ်ညါဝဲလၢယမ့ၢ်ယွၤလီၤ.
\c 25
\cl ၂၅
\p
\v 1-2 ယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါဧၢ, ကွၢ်လၢနမဲာ်ဆူပှၤဧၣ်မိၣ်ဖိအအိၣ်, ဒီးကတိၤတၢ်လၢ ဝံအကျိာ်ထီဒါအီၤ,
\v 3 ဒီးစံးဘၣ်ပှၤဧၣ်မိၣ်ဖိ, ကနၣ်ယွၤ အကလုၢ်တက့ၢ်. ကစၢ်ယွၤစံးဒ်အံၤ, တုၤယလီၢ်စီဆှံ ဘၣ်တၢ်မၤဘၣ်အၢအီၤ, ဒီးတုၤအံၣ်စရ့လးအတၢ်အိၣ် သယုၢ်, ဒီးတုၤယူဒၤအပှၤဟံၣ်ဖိလဲၤကဲကုၢ်ဒီး, မ့ၢ်န စံးထီဒါအီၤ,
\v 4 မၤသးဒ်န့ၣ်ဒီး, ကွၢ်ကွၢ်, ယကဟ့ၣ် လီၤကွံာ်နၤလၢပှၤမုၢ်ထီၣ်ဖိလၢ အန့ၢ်သါတၢ်အလီၢ်, ဒီးကမၤသိအဂၢၤတဖၣ်လၢနပူၤ, ဒီးကမၤအအိၣ်အ ဆိးအလီၢ်လၢနပူၤ, ကအီၣ်ဘၣ်နတၤသၣ်, ဒီးကအီ နတၢ်နုၢ်ထံလီၤ.
\p
\v 5 ဒီးယကပာ်ရးဘးလၢ ကီၤလၤအူးအအိၣ်အလီၢ်, ဒီး ပှၤဧၣ်မိၣ်ဖိအကီၢ်လၢ သိဒီးမဲာ်တဲးလဲးတဖၣ်အကိာ် လီၤအလီၢ်, ဒီးသုကသ့ၣ်ညါလၢယမ့ၢ်ယွၤလီၤ.
\p
\v 6 အဂ့ၢ်ဒ်အံၤ, ကစၢ်ယွၤစံးဒ်အံၤ, မ့ၢ်နဒဲနစု, ဒီးနဆှ့ၣ် နခီၣ်, ဒီးနသးခုလၢနတၢ်သးဟ့ခဲလၢာ်ထီဒါကီၢ်အံၣ် စရ့လးဒီး,
\v 7 ကွၢ်ကွၢ်, ယကယူာ်ထီၣ်ယစုဆူနလိၤ, ဒီး ပာ်နၤလၢတၢ်ဂုာ်ဆူၣ်ပျီဆူၣ်လၢ ပှၤကလုာ်တဖၣ်အ ဂီၢ်, ဒီးယကဒီၣ်တဲာ်ကွံာ်နၤလၢပှၤကလုာ်တဖၣ်အ ကျါ, ဒီးယကမၤဟါမၢ်နၤလၢကီၢ်တဖၣ်အပူၤ, ဒီး ယကမၤဟးဂီၤနၤ, ဒီးနကသ့ၣ်ညါလၢယမ့ၢ်ယွၤလီၤ.
\p
\v 8 ကစၢ်ယွၤစံးဒ်အံၤ, မ့ၢ်မိၤအးဒီးစ့ဧၢ်န့ၣ်စံး, ကွၢ်ကွၢ်. ယူဒၤအပှၤဟံၣ်ဖိမၤသးဒ် ပှၤကလုာ်ခဲလၢာ်အသိးန့ၣ် ဒီး,
\v 9 ကွၢ်ကွၢ်, မၤသးဒ်န့ၣ်ဒီးယကအိးထီၣ်မိၤအးအ ကပၤ, လၢအဝ့ၢ်တဖၣ်အိၣ်ဝဲလၢအဃၢၤ, ထံဧိၤကီၢ် ဧိၤအလၤကပီၤ, ဘ့ၤသယၡံမိး, ဘဧၤလးမဧိၣ်, ဒီးကံး ရယးသံၣ်လီၤ.
\v 10 ယကဟ့ၣ်အီၤလၢတၢ်န့ၢ်သါလၢပှၤ မုၢ်ထီၣ်ဖိအိၣ်ဒီးပှၤဧၣ်မိၣ်ဖိ, ဒ်သိးတၢ်သုတသ့ၣ်နီၣ် ထီၣ်လၢၤဘၣ်ပှၤဧၣ်မိၣ်ဖိ လၢပှၤကလုာ်တဖၣ်အကျါ တဂ့ၤလီၤ.
\v 11 ဒီးယကမၤတၢ်စံၣ်ညီၣ်လၢမိၤအးအလိၤ, ဒီးကသ့ၣ်ညါဝဲလၢယမ့ၢ်ယွၤလီၤ.
\p
\v 12 ကစၢ်ယွၤစံးဒ်အံၤ, မ့ၢ်အဒိၣ်မၤထီဒါယူဒၤအပှၤဟံၣ် ဖိ, ဒီးမၤတၢ်ဒဲးဘးအဒိၣ်အယိာ်, ဒီးမၤဆၢတၢ်အၢ လၢအလိၤဒီး,
\v 13 ကစၢ်ယွၤစံးဒ်အံၤ, ယကယူာ်ထီၣ် ယစုလၢအဒိၣ်အဖီခိၣ်, ဒီးယကမၤစှီၢ်ကွံာ်ပှၤကညီဒီး ဆၣ်ဖိကီၢ်ဖိလၢအပူၤ, ဒီးယကမၤသယုၢ်အီၤလၢတ့ မၣ်, ဒီးပှၤကလီၤဃံၤလၢ နးဧိၤဘီဧိၤပၢၢ်လၢ ဒဒၣ်ဖိ လီၤ.
\v 14 ဒီးယကမၤဆၢတၢ်အၢလၢ အဒိၣ်အလိၤလၢ ယပှၤဂီၢ်မုၢ်အံၣ်စရ့လးအစု, ဒီးကမၤဘၣ်အဒိၣ်ဒ်ယ သးထီၣ်ဒီးဒ်ယသးကဲၤထီၣ်အသိး, ဒီးကသ့ၣ်ညါဝဲ လၢယမၤဆၢတၢ်အၢန့ၣ်လီၤ, ကစၢ်ယွၤစံးဝဲဒၣ်.
\p
\v 15 ကစၢ်ယွၤစံးဒ်အံၤ, မ့ၢ်ပှၤဖလ့ၡသးဖိမၤတၢ်လၢတၢ် မၤဆၢတၢ်အၢ, ဒီးမၤဆၢတၢ်အၢလၢတၢ်မၤတရီတပါ ဒ်သိးအကမၤဟးဂီၤတၢ်လၢ တၢ်သးဟ့လၢပျၢၤအ ဃိ,
\v 16 မၤသးဒ်န့ၣ်ဒီးကစၢ်ယွၤစံးဒ်အံၤ, ကွၢ်ကွၢ်, ယက ယူာ်ထီၣ်ယစုလၢပှၤဖလ့ၡသးဖိအဖီခိၣ်, ဒီးယကဒီၣ် တဲာ်ကွံာ်ပှၤကရံသးဖိ, ဒီးမၤဟးဂီၤတၢ်အိၣ်လီၤတဲာ် လၢပီၣ်လဲၣ်နံၤလီၤ.
\p
\v 17 ဒီးယကမၤဆၢတၢ်အၢ နးနးကလဲာ်လၢအလိၤအိၣ် ဒီးတၢ်သိၣ်ဃီၣ်လၢတၢ်သးကဲၤထီၣ်, ဒီးတုၤယမၤဆၢ တၢ်အၢလၢအလိၤဒီး, ကသ့ၣ်ညါဝဲလၢယမ့ၢ်ယွၤလီၤ.
\c 26
\cl ၂၆
\p
\v 1 ဒီးလၢနံၣ်တဆံတနံၣ်, လါထီၣ်တနံၤန့ၣ်တၢ်မၤအ သးလၢယွၤအကလုၢ်ဘၣ်ယၤဒီးစံးဝဲဒၣ်,
\v 2 ပှၤကညီ ဖိခွါဧၢ, မ့ၢ်စိၢ်စံးထီဒါယရူၤၡလ့ၣ်, ကျၢၤသး, ပှၤလၢ အမ့ၢ်ပှၤကလုာ်တဖၣ်အပဲတရီန့ၣ်ကၢ်ကွံာ်လံ, တၢ် ဃၣ်လံအသးဆူယအိၣ်လံ, ယကလၢထီၣ်ပှဲၤထီၣ် ယဲလီၤ. အဂ့ၢ်ဒ်အံၤ, အဝဲဒၣ်အိၣ်သယုၢ်လံ,
\v 3 မၤသး ဒ်န့ၣ်ဒီးကစၢ်ယွၤစံးဒ်အံၤ, ကွၢ်ကွၢ်, ယထီဒါနၤ, စိၢ်ဧၢ, ဒီးယကမၢပှၤအါကလုာ်ဟဲထီဒါနၤ, ဒ်ပီၣ်လဲၣ်ဒုးဟဲ ထီၣ်အလပီတဖၣ်အသိးန့ၣ်လီၤ.
\p
\v 4 ဒီးယကမၤဟးဂီၤစိၢ်အခိၣ်ဒူ, ဒီးယကမၤလီၤပှီၢ်အ တၢးထီတဖၣ်, ဒီးယကဝာ်ကွံာ်အဟီၣ်ခိၣ်အကမူၣ် လၢအဖီခိၣ်, ဒီးပာ်အီၤဒ်လၢၢ်ခိၣ်ပျီတဖျၢၣ်အသိးန့ၣ် လီၤ.
\p
\v 5 ကကဲထီၣ်တၢ်အလီၢ်လၢပီၣ်လဲၣ်ပူၤ ဖဲပှၤလိလီၤအ ပှာ်ဧိၤစၤဧိၤလၢအဖီခိၣ်လီၤ. အဂ့ၢ်ဒ်အံၤ, ယကတိၤ လံတၢ်လံ, ကစၢ်ယွၤစံးဝဲဒၣ်, ဒီးကကဲထီၣ်တၢ်ဂုာ် ဆူၣ်ပျီဆူၣ်လၢပှၤကလုာ်တဖၣ်အဂီၢ်လီၤ.
\v 6 ဒီးအဖိ မုၣ်တဖၣ်အိၣ်ဝဲလၢပျီပူၤ ကဘၣ်တၢ်မၤသံအီၤလၢနး ဧိၤဘီဧိၤ, ဒီးကသ့ၣ်ညါဝဲလၢယမ့ၢ်ယွၤလီၤ.
\p
\v 7 အဂ့ၢ်ဒ်အံၤ, ကစၢ်ယွၤစံးဒ်အံၤ, ကွၢ်ကွၢ်, ယကဒုးဟဲ ဘၣ်စိၢ်လၢဘၤဘူၤလိၣ်အစီၤပၤနဘူၤကးန့စၢ်, စီၤပၤ တဖၣ်အစီၤပၤလၢကလံၤစိး, အိၣ်ဝဲဒီးကသ့ၣ်, ဒီးလ့ၣ် ကဟၣ်, ဒီးပှၤဒိးကသ့ၣ်, ဒီးပှၤအဖုတဖၣ်, ဒီးပှၤဂီၢ်မုၢ် အါအါကလဲာ်လီၤ.
\p
\v 8 ဒီးကမၤသံနဖိမုၣ်တဖၣ် လၢပျီပူၤလၢနးဧိၤဘီဧိၤ, ဒီး ကမၤတၢ်ခိၣ်ဒူထီဒါနၤ, ဒီးမၤတိာ်ဧိၤတာ်ဧိၤထီဒါနၤ, ဒီးကယူာ်ထီၣ်ကတီၤထီဒါနၤလီၤ.
\p
\v 9 ဒီးကပာ်လီၤအနီၣ်ဘၢၣ်ဖျိတၢ်ထီဒါနခိၣ်ဒူ, ကမၤ လီၤပှီၢ်နတိာ်နတာ်လၢအကွါတဖၣ်လီၤ.
\v 10 မ့ၢ်ကသ့ၣ် အိၣ်အါဒုသတးဒီး တၢ်အကမူၣ်ကလုၣ်ဘၢနၤလီၤ. တုၤအဟဲနုာ်လၢနပဲတရီ ဒ်ပှၤကညီဟဲနုာ်ဝ့ၢ်လၢတၢ် ဘၢၣ်ဖျိအခိၣ်ဒူအသိးန့ၣ်ဒီး, နခိၣ်ဒူကဟူးဝးဝဲလၢပှၤ ဒိးကသ့ၣ်, ဒီးလ့ၣ်ကဟၣ်အပၣ်, ဒီးလ့ၣ်ကဟၣ် အသီၣ်အဃိလီၤ.
\p
\v 11 ကယီၢ်လီၤနကျဲခဲလၢာ်လၢ အကသ့ၣ်အခီၣ်မ့ၣ်လီၤ. ကမၤသံနပှၤဂီၢ်မုၢ်လၢနးဧိၤဘီဧိၤ ဒီးနဂံၢ်နဘါအတၢ် ဂီၤတၢ်ဖီၣ်ကလီၤဒါလၢဟီၣ်ခိၣ်အဖီခိၣ်လီၤ.
\p
\v 12 ဒီးကဂုာ်ဆူၣ်န့ၢ်နတၢ်ထူးတၢ်တီၤ, ဒီးကမၤန့ၢ်ဆူၣ် တၢ်လၢနကၤတၢ်န့ၣ်, ဒီးကမၤလီၤပှီၢ်ကွံာ်နခိၣ်ဒူ, ဒီး မၤဟးဂီၤကွံာ်နဟံၣ်အဃံအလၤ, ဒီးကကွံာ်တ့ၢ်ကွံာ်နလၢၢ်, ဒီးနသ့ၣ်, ဒီးနဟီၣ်ခိၣ်အကမူၣ်လၢထံ ကျါလီၤ.
\v 13 ဒီးယကမၤဘှီၣ်နတၢ်သးဝံၣ်အသီၣ်, ဒီးန တနၢ်အသီၣ်တဟူထီၣ်လၢၤဘၣ်.
\p
\v 14 ဒီးယကမၤနၤဒ်လၢၢ်ခိၣ်ပျီတဖျၢၣ်အသိးလီၤ. နက ကဲထီၣ်တၢ်အလီၢ်ဖဲပှၤလိလီၤအပှာ်ဧိၤစၤဧိၤလၢ အဖီ ခိၣ်လီၤ. ဒီးပှၤတမၤထီၣ်လၢၤဘၣ်နၤဘၣ်. အဂ့ၢ်ဒ်အံၤ, တၢ်လၢယၤယွၤအံၤ, ယကတိၤလံတၢ်လံ, ကစၢ်ယွၤ စံးဝဲဒၣ်.
\p
\v 15 ကစၢ်ယွၤစံးလၢစိၢ်ဒ်အံၤ, ကီးတဖၣ်ကဟူးဝးဝဲလၢ နလီၤပှီၢ်အသီၣ်အဃိ, လၢပှၤဘၣ်ဆဲးအကအုကစွါ အဃိ, ဒီးလၢတၢ်မၤသံတၢ်လၢအမၤအသးလၢနပူၤ အဃိလီၤ.
\p
\v 16 ဒီးပီၣ်လဲၣ်အပဒိၣ်ဖးဒိၣ်ခဲလၢာ် ကဟဲလီၤလၢအလီၢ် ပစိာ်, ဒီးပာ်ကွံာ်အဆ့ဖးထီ, ဒီးဘ့ၣ်ကွံာ်အကူအ သိးကံၣ်ဃ့လီၤ. ကကူကသိးအသးဒီးတၢ် ကနိးဒီး ဆ့ၣ်နီၤလၢဟီၣ်ခိၣ်အဖီခိၣ်, ဒီးကကနိးကစုာ်, ဒီးအ သးကကတုၤလၢနဃိလီၤ.
\p
\v 17 ဒီးကမၤထါဟီၣ်တၢ်လၢနဃိ, ဒီးစံးလၢနၤ, တၢ်လၢ အအိၣ်အဆိးလၢပီၣ်လဲၣ်အဖီခိၣ်, ဝ့ၢ်လၢအမံၤဟူထီၣ် သါလီၤ, လၢအအိၣ်ခၢၣ်သနၢၢ်လၢပီၣ်လဲၣ်ပူၤဧၢ, န ဟးဂီၤဒ်လဲၣ်. အဝဲဒၣ်ဒီးအပှၤဝ့ၢ်ဖိလၢအမၤပျံၤကယဲၢ် ပှၤလၢအအိၣ်ဝဲဆိးဝဲလၢအဃၢၤလီၤ.
\p
\v 18 ခဲကနံၣ်အံၤကီးတဖၣ်ကဟူးဝးဝဲလၢ နလီၤဃံၤအမုၢ် တနံၤလီၤ. မ့ၢ်မးကီးတဖၣ်အိၣ်ဝဲလၢပီၣ်လဲၣ်ပူၤကဆှဲး ဆှိးလၢနဟးထီၣ်ကွံာ်အဃိလီၤ.
\p
\v 19 အဂ့ၢ်ဒ်အံၤ, ကစၢ်ယွၤစံးဒ်အံၤ, တုၤယပာ်နၤလၢ ဝ့ၢ်အိၣ်သယုၢ်, ဒ်ဝ့ၢ်တဖၣ်လၢပှၤဝ့ၢ်ဖိတအိၣ်တဆိး ဘၣ်လၢအပူၤအသိးန့ၣ်, တုၤယဒုးဟဲထီၣ်ထံယိာ်ပူၤ လၢနဖီခိၣ်, ဒီးထံဖးဒိၣ်ကလုၣ်ဘၢနၤဒီး,
\v 20 ယက ဆီၣ်လီၤနၤပၢၢ်လၢအလဲၤလီၤဆူတၢ်ပူၤ, ပှၤဂီၢ်မုၢ်လၢ အအိၣ်လၢပျၢၤ, ဒီးယကဒုးအိၣ်နၤလၢဟီၣ်ခိၣ်လာ် လၢအလီၢ်အိၣ်သယုၢ်လၢပျၢၤ, အိၣ်ဒီးပှၤလၢအလဲၤ လီၤဆူတၢ်ပူၤ, ဒ်သိးပှၤအသုတအိၣ်တဆိးလၢၤလၢ နပူၤတဂ့ၤ, ဒီးယကပာ်တၢ်လၤကပီၤလၢတၢ်မူအကီၢ် ပူၤလီၤ.
\v 21 ဒီးယကပာ်နၤလၢတၢ်အိၣ်သယုၢ်အလီၢ်, ဒီး နတအိၣ်လၢၤဘၣ်. ပှၤမ့ၢ်ဃုနၤဘၣ်ဆၣ်ဒီး, တထံၣ် န့ၢ်လၢၤဘၣ်နၤဘၣ်, ကစၢ်ယွၤစံးဝဲဒၣ်.
\c 27
\cl ၂၇
\p
\v 1-2 ယွၤအကလုၢ်ဘၣ်ယၤ, ဒီးစံးဝဲဒၣ်,― ပှၤကညီဖိခွါ ဧၢ, မၤထါဟီၣ်တၢ်လၢစိၢ်အဃိ,
\v 3 ဒီးစံးလၢစိၢ်, ဝ့ၢ်လၢ အအိၣ်အဆိးလၢ တၢ်လဲၤနုာ်ပီၣ်လဲၣ်ပူၤ, ပှၤကလုာ် တဖၣ်အပှၤကၤတၢ်ဖိလၢ ကီၢ်လၢပီၣ်လဲၣ်နံၤအါဘ့ၣ် အဂီၢ်တဝ့ၢ်ဧၢ, ကစၢ်ယွၤစံးဒ်အံၤ, စိၢ်ဧၢ, နစံး, ယဃံ ယလၤလၢထီၣ်ပှဲၤထီၣ်လီၤ.
\p
\v 4 နကီၢ်အဃၢၤအိၣ်ဝဲလၢပီၣ်လဲၣ်ပူၤ, နပှၤမၤတၢ်ဖိမၤ လၢထီၣ်ပှဲၤထီၣ်နဃံနလၤလီၤ.
\v 5 ပှၤမၤနသ့ၣ်ဘ့ၣ်ဘၣ် ခဲလၢာ်လၢစနံၢ်အသ့ၣ်ဆှိ, ဟံးန့ၢ်သ့ၣ်ဆှိအ့ရ့းလၢလ ဘၤနိၣ်ဒ်သိးအကမၤယၢ်ထူၣ်လၢနဂီၢ်လီၤ.
\v 6 ပှၤမၤန ငၢတဖၣ်လၢ ဘၤၡၣ်အသ့ထိးအီၣ်လီၤ. ပှၤမၤနဆ့ၣ် နီၤအလီၢ်ထီလၢသ့ၣ်ဆှိတအၤရှူၢ်ဟဲလၢ ကံးတံၣ်အ ပီၣ်လဲၣ်နံၤဒီးကံၣ်ဃ့ဝဲဒီးကဆီမဲလီၤ.
\p
\v 7 ဖှီဝါကဆှၣ်, ဒီးတၢ်ကံၣ်ဃ့ဟဲလၢအဲၤကူပတူးန့ၣ် မ့ၢ်တၢ်လၢသလၣ်ထီၣ်လၢနယၢ်လၣ်အဂီၢ်လီၤ. တၢ် လါ, ဒီးတၢ်လုးတကုာ်ဟဲလၢအလံၤၡါအပီၣ်လဲၣ်နံၤ န့ၣ်မ့ၢ်တၢ်ကျၢၢ်ဘၢနၤလီၤ.
\p
\v 8 ပှၤအိၣ်ဝဲဆိးဝဲလၢစံဒိၣ်, ဒီးအၢ်ဝးမ့ၢ်နကဘီဖိလီၤ. နပှၤကူၣ်တၢ်သ့လၢအအိၣ်ဝဲလၢ နပူၤန့ၣ်မ့ၢ်နပှၤရိာ် သန့ဖိ, စိၢ်ဧၢ,
\v 9 ကံးဘလးအပှၤသူၣ်က့သးပှၢ်ဒီးပှၤမၤ တၢ်သ့လၢအပူၤန့ၣ် မ့ၢ်နပှၤမၤတံာ်ဘံးတၢ်ဖိလီၤ. ပီၣ်လဲၣ်အကဘီခဲလၢာ်, ဒီးအကဘီဖိအိၣ်ဝဲလၢနပူၤ, ဒ် သိးအကမၤန့ၢ်နပနံာ်တၢ်ကၤလီၤ.
\p
\v 10 ပှၤပၤရၣ်ဖိ, ဒီးပှၤလူၤဒံဖိ, ဒီးပှၤပူၤတၢ်ဖိအိၣ်ဝဲလၢ နသုးမုၢ်အကျါလီၤ. ဘျးထီၣ်ကတီၤ, ဒီးခိၣ်ကုာ်သုး, လၢနပူၤလီၤ. မၤလၤကပီၤနၤလီၤ.
\p
\v 11 ပှၤအၢ်ဝးဖိဒီးနသုးမုၢ်ခဲလၢာ်အိၣ်ဝဲလၢ နခိၣ်ဒူအဖီ ခိၣ်ဝးတရံးဝဲ, ဒီးပှၤသုးဖိဆူၣ်အိၣ်ဝဲလၢနတၢးထီအ ပူၤလီၤ. ဘျးထီၣ်အကတီၤလၢနခိၣ်ဒူအလိၤဝးတရံး ဝဲလီၤ. မၤလၢထီၣ်ပှဲၤထီၣ်နဃံနလၤလီၤ.
\p
\v 12 တၢ်ၡံၣ်မ့ၢ်နပှၤကၤတၢ်ဖိလၢတၢ်ဖိတၢ်လံၤ ကိးက လုာ်ဒဲးအိၣ်ဝဲအါအါကလဲာ်အဃိလီၤ. ဒီးဆါကွံာ်စ့, ဒီးထး, ဒီးပှာ်, ဒီးပှာ်သူန့ၣ်လၢနဖၠါပူၤလီၤ.
\p
\v 13 ယၤဝၣ်, ဒီးတူၤဘလး, ဒီးမ့ၤၡးန့ၣ်မ့ၢ်နပှၤကၤတၢ်ဖိ လီၤ. ဆါကွံာ်ဝဲပှၤကညီ, ဒီးသပၢၤတိၢ်လၢနဖၠါပူၤလီၤ.
\p
\v 14 တိကးရမၤအပှၤဟံၣ်ဖိဆါကွံာ်ကသ့ၣ်, ဒီးကသ့ၣ် လၢပှၤဒိးဝဲ, ဒီးကသ့ၣ်လၤလၢနဖၠါပူၤလီၤ.
\p
\v 15 ပှၤဒဒၣ်ဖိမ့ၢ်နပှၤကၤတၢ်ဖိလီၤ. ကီၢ်အါဘ့ၣ်လၢပီၣ် လဲၣ်နံၤကၤတၢ်ဒီးနၤတဖၣ်လီၤ. ဟ့ၣ်ကၣ်နၤလၢက ဆီမဲ, ဒီးသ့ၣ်သီလမူာ်လီၤ.
\p
\v 16 စူၤရံမ့ၢ်နပှၤကၤတၢ်ဖိလၢ နတ့တၢ်အါမံၤအဃိလီၤ. ဆါကွံာ်တၢ်မျၢ်ဂီၤ, ဒီးတၢ်လုးတကုာ်, ဒီးတၢ်ဆးကံၣ် ဃ့, ဒီးဖှီဝါကဆှၣ်, ဒီးလၢၢ်နၢၤ, ဒီးတၢ်မျၢ်ဂီၤဆှုၣ်လၢ နဖၠါပူၤလီၤ.
\p
\v 17 ယူဒၤဒီးအံၣ်စရ့လးအပှၤကီၢ်ဖိ မ့ၢ်နပှၤကၤတၢ်ဖိလီၤ. ဆါကွံာ်မံနံးအဘုကၠူၣ်, ဒီးကိၣ်ဆၢ, ဒီးကနဲစီ, ဒီးတၢ် သီ, ဒီးသ့ၣ်စရံအထုးလၢနဖၠါပူၤလီၤ.
\p
\v 18 ဒၤမ့ၤစ့းမ့ၢ်နပှၤကၤတၢ်ဖိလၢ နတ့တၢ်အါမံၤအဃိ, လၢနတၢ်ဖိတၢ်လံၤကိးကလုာ်ဒဲး အိၣ်အါအါကလဲာ် အဃိလီၤ. ဆါကွံာ်ဃ့လ့ဘိၣ်အစပံးထံ, ဒီးသိအ ဆူၣ်ဝါလီၤ.
\p
\v 19 ဝဒၣ်ဒီးယၤဝၣ်ဟဲစိာ်လုၣ်ဧိၤနဲဧိၤဆူနဖၠါပူၤလီၤ. ထး တ့အသး, ကဒါရါအဖံး, ဒီးလီၢ်ဟ့ၣ်အိၣ်ဝဲလၢနဖၠါပူၤ လီၤ.
\p
\v 20 ဒဒၣ်မ့ၢ်နပှၤကၤတၢ်ဖိလီၤ. ဟဲစိာ်ယၣ်ဧိၤသွံဧိၤလၢ လ့ၣ်ကဟၣ်အဂီၢ်လီၤ.
\p
\v 21 ဧ့ရ့း, ဒီးက့ဒၢ်အပဒိၣ်ဖးဒိၣ်ခဲလၢာ်န့ၣ် မ့ၢ်နပှၤကၤ တၢ်ဖိလၢနစုအဃၢၤလီၤ. ကၤဝဲဒီးသိဖိ, ဒီးသိဖါ, ဒီး မဲာ်တဲးလဲးလၢနၤလီၤ.
\p
\v 22 ၡဘၤဒီးရၤဧမၤန့ၣ် မ့ၢ်နပှၤကၤတၢ်ဖိလီၤ. ဒီးဆါဝဲလၢတၢ်နၢမူအကလုာ်ကလုာ်, တၢ်မျၢ်အကလုာ်က လုာ်, ဒီးထူဧိၤလွဲဧိၤလၢနဖၠါပူၤလီၤ.
\p
\v 23 ဃၤရၣ်, ဒီးကးနၤ, ဒီးဧ့ဒ့ၣ်, ဒီးၡဘၤ, ဒီးအၤရှူၢ်, ဒီးကံ လမးအပှၤကၤတၢ်ဖိမ့ၢ်နပှၤကၤတၢ်ဖိလီၤ.
\p
\v 24 အဝဲသ့ၣ်တဖၣ်ဆါဝဲလၢ တၢ်ကူတၢ်သိးအလၢအ ပှဲၤ, ဒီးယၣ်တၢ်လါ, ဒီးတၢ်ဆးကံၣ်ဃ့, ဒီးတလါသ့ၣ် ဆှိအ့ရ့းပှဲၤဒီးတၢ်ကူတၢ်သိးအဂ့ၤအဝါ, ဒီးစၢဃာ်အ သးဒီးပျံၤလၢနဖၠါပူၤလီၤ.
\p
\v 25 တၢ်ၡံၣ်အကဘီန့ၣ်မ့ၢ်တၢ်လၢ အစိာ်နပနံာ်တၢ်ကၤ, ဒီးနလၢထီၣ်ပှဲၤထီၣ်, ဒီးအိၣ်ဝဲဒီးတၢ်အလၤကပီၤဒိၣ် မးလၢပီၣ်လဲၣ်ပူၤလီၤ.
\p
\v 26 နပှၤကၢၢ်ကဘီဖိစိာ်နၤဆူထံဖးဒိၣ်အပူၤ, ကလံၤမုၢ် ထီၣ်မၤကၢ်ကွံာ်နၤလၢပီၣ်လဲၣ်အသးကံၢ်ပူၤန့ၣ်လီၤ.
\p
\v 27 နတၢ်ထူးတၢ်တီၤ, ဒီးနဖၠါဧိၤဖီဧိၤ, ဒီးနပှၤကဘီဖိ, ဒီးနပှၤရိာ်သန့ဖိ, ဒီးနပှၤတံာ်ဘံးဖိ, ဒီးပှၤကၤတၢ်လၢ နပနံာ်တၢ်ကၤ, ဒီးနပှၤသုးဖိခဲလၢာ်အိၣ်ဝဲလၢနပူၤ, ဒီး နတၢ်အိၣ်ဖှိၣ်လၢနပူၤခဲလၢာ်န့ၣ် ကလီၤတဲာ်လၢပီၣ် လဲၣ်ပူၤလၢနတုၤလၢတၢ်ဟးဂီၤအမုၢ်တနံၤအပူၤလီၤ.
\p
\v 28 တၢ်အလီၢ်အိၣ်လၢခိဝးတရံးနၤတဖၣ် ကကဆှဲးက ဆှိးလၢနပှၤရိာ်သန့ဖိ အကိးပသူထီၣ်အသီၣ်အဃိ လီၤ.
\p
\v 29 ဒီးကယဲၢ်ပှၤလၢအကၢၢ်တငၢခဲလၢာ်, ပှၤကဘီဖိ, ပီၣ်လဲၣ်အပှၤရိာ်သန့ဖိခဲလၢာ် ကယုၢ်လီၤလၢအက ဘီပူၤလီၤ. ကဆၢထၢၣ်လၢခိ,
\v 30 ဒီးကဒုးဟူထီၣ်အ ကလုၢ်လၢနဃိ, ဒီးကဟီၣ်နးနးကလဲာ်, ဒီးကဖှံထီၣ် ဟီၣ်ခိၣ်အကမူၣ်လၢအခိၣ်အဖီခိၣ်, ဒီးကကလိာ်အ သးလၢဖၣ်ဆါအပူၤလီၤ.
\p
\v 31 ဒီးကလူၤအခိၣ်စီဖ့ကလ့ၤလၢနဃိ, ဒီးကံၢ်တူာ်အ သးလၢထၢၣ်အတၢ်ကံးညာ်, ဒီးကဟီၣ်လၢနဃိလၢ အသးဆါ, ဒီးဟီၣ်နးနးကလဲာ်လီၤ.
\p
\v 32 ဒီးဟီၣ်တၢ်ယၢၤတၢ်အဖၢမုၢ်ဒီး, ကမၤထါဟီၣ်တၢ်, ဒီးကဟီၣ်လၢနဃိ, ဒီးစံး, ဝ့ၢ်မၤသးဒ်စိၢ်အသိး, တၢ် ဟးဂီၤဝဲလၢပီၣ်လဲၣ်အသးကံၢ်ပူၤန့ၣ်မ့ၢ်မနုၤလဲၣ်.
\p
\v 33 တုၤနပနံာ်တၢ်ကၤဟးထီၣ်လၢပီၣ်လဲၣ်ပူၤန့ၣ်ဒီး, န ဒုးမံသူၣ်မံသးပှၤအါကလုာ်, နဒုးထူးထီၣ်တီၤထီၣ် ဟီၣ်ခိၣ်အစီၤပၤတဖၣ်လၢ နတၢ်ထူးအါနတၢ်တီၤဒိၣ်, ဒီးနပနံာ်တၢ်ကၤလီၤ.
\p
\v 34 တုၤနဟးဂီၤကွံာ်လၢ ပီၣ်လဲၣ်ပူၤလၢထံယိာ်အပူၤန့ၣ် ဒီး, ပနံာ်တၢ်ကၤ, ဒီးနပှၤအိၣ်ဖှိၣ်လၢနပူၤခဲလၢာ်န့ၣ် ကတုၤလၢတၢ်ဟးဂီၤဝဲလီၤ.
\p
\v 35 ပှၤကီၢ်လၢပီၣ်လဲၣ်နံၤဖိ အသးကတုၤလၢနဃိခဲ လၢာ်, ဒီးအစီၤပၤပျံၤတၢ်, ဒီးအညၣ်ထီၣ်ဆူၣ်, ဒီးအမဲာ် လီၤသပှၢ်လီၤ.
\v 36 ပှၤကၤတၢ်ဖိလၢပှၤကလုာ်တဖၣ်အ ကျါကဒုၣ်ဒွဲၣ်နၤ, နအိၣ်သယုၢ်, ဒီးနတအိၣ်လၢၤဘၣ် လီၤထူလီၤယိာ်ဘၣ်လီၤ.
\c 28
\cl ၂၈
\p
\v 1-2 ယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါဧၢ, စံးဘၣ်စိၢ်အပဒိၣ်ဖးဒိၣ်, ကစၢ်ယွၤစံးဒ်အံၤ, မ့ၢ်နသး အိၣ်ထီၣ်ထီ, ဒီးနစံး, ယမ့ၢ်ကစၢ်တဂၤ, ယဆ့ၣ်နီၤလၢ ကစၢ်အလီၢ်ဆ့ၣ်နီၤ, လၢပီၣ်လဲၣ်အသးကံၢ်ပူၤလီၤ, ဒီး နပာ်နသးဒ်ကစၢ်တဂၤအသးနာ်သက့ဒီး, နမ့ၢ်ပှၤက ညီဒီးတမ့ၢ်ဘၣ်ကစၢ်တဂၤဘၣ်.
\v 3 ကွၢ်ကွၢ်, နပာ်နသး ကူၣ်သ့န့ၢ်စီၤဒၤနံးယ့လးတက့ၢ်. ဒီးတၢ်ခူသူၣ်တအိၣ် တဒၢဒီးနၤနီတမံၤဘၣ်.
\v 4 လၢနထူးထီၣ်တီၤထီၣ်လၢ နကူၣ်တၢ်သ့ဒီး နတၢ်ကူၣ်တၢ်ဆးအဃိဒီး, နအိၣ် ဒီးထူဒီးစ့လၢနပာ်ဖှိၣ်အလီၢ်ပူၤလီၤ.
\v 5 နမၤအါထီၣ်န တၢ်ထူးတၢ်တီၤလၢတၢ်ကူၣ်သ့ဖးဒိၣ်, လၢနကၤတၢ် လီၤ. ဒီးနသးပာ်ထီၣ်ထီအသးလၢနတၢ်ထူးတၢ်တီၤ အဃိလီၤ.
\p
\v 6 မၤသးဒ်န့ၣ်ဒီး ကစၢ်ယွၤစံးဒ်အံၤ, မ့ၢ်နပာ်နသးဒ် ကစၢ်တဂၤအသးအသိးဒီး,
\v 7 ကွၢ်ကွၢ်, ယကဒုးဟဲဘၣ် နၤလၢပှၤတခီဘီမုၢ်ဖိ, ပှၤမၤပျံၤတၢ်လၢပှၤကလုာ်တ ဖၣ်အကျါ, ဒီးကဘီၣ်ထီၣ်အနးထီဒါနတၢ်ကူၣ်သ့အ ဃံအလၤ, ဒီးကမၤဘၣ်အၢနတၢ်ကယဲၢ်ကယူာ်လီၤ.―
\p
\v 8 ဒီးအဝဲသ့ၣ်ကဆီၣ်လီၤနၤဆူတၢ်ပူၤ, ဒီးနကသံဒ်ပှၤ လၢအဘၣ်တၢ်မၤသံအီၤလၢ ပီၣ်လဲၣ်အသးကံၢ်ပူၤအ သိးန့ၣ်လီၤ.
\p
\v 9 လၢပှၤလၢအမၤသံနၤအမဲာ်ညါန့ၣ် နကစံးဒံးယမ့ၢ် ကစၢ်တဂၤန့ၣ်ဧါ. မ့မ့ၢ်နမ့ၢ်ပှၤကညီဒီးတမ့ၢ်ဘၣ်က စၢ်တဂၤ, လၢပှၤလၢအမၤသံနၤအစုပူၤလီၤ.
\p
\v 10 နကသံဒ်ပှၤလၢအတဒိးဘၣ် တၢ်ကူးတရံးသံဝဲအ သိး, လၢပှၤတခီဘီမုၢ်ဖိအစုပူၤလီၤ. အဂ့ၢ်ဒ်အံၤ, ယဲ ဒၣ်အံၤယကတိၤလံတၢ်လံ. ကစၢ်ယွၤစံးဝဲဒၣ်.
\v 11 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,
\v 12 ပှၤကညီ ဖိခွါဧၢ, မၤထါဟီၣ်တၢ်လၢစိၢ်အစီၤပၤအဃိ, ဒီးစံး ဘၣ်အီၤ, ကစၢ်ယွၤစံးဒ်အံၤ, နစဲဃာ်ပနီၣ်တၢ်ပာ်ဖှိၣ် ပှဲၤဒီးတၢ်ကူၣ်သ့, ဒီးလၢထီၣ်ပှဲၤထီၣ်ဒီးတၢ်အဃံအ လၤလီၤ.
\p
\v 13 နအိၣ်တ့ၢ်လၢဧ့ၤဒ့ၣ်ကစၢ်အတၤသၣ်အလီၢ်လီၤ. တၢ် မျၢ်ကိးကလုာ်ဒဲးမ့ၢ်တၢ်ကျၢၢ်ဘၢနၤ, တၢ်မျၢ်ဆီသွံၣ်, တၢ်မျၢ်ဘီအူသပၤယၤ, ဒီးတၢ်မျၢ်မဟူယၤတိၤအသး, တၢ်မျၢ်ဘီဟ့, တၢ်မျၢ်မဟူယၤ, ဒီးတၢ်မျၢ်နကၤသွဲး, တၢ်မျၢ်နံၤလါ, တၢ်မျၢ်ဂီၤ, တၢ်မျၢ်ဟ့မၠး, ဒီးထူဧိၤလွဲဧိၤ လီၤ. နဒၢဖိဒီးပံဧိၤတြၤဧိၤအတ့အသးအိၣ်လၢနပူၤ, မုၢ် တနံၤလၢနအိၣ်ဖျဲၣ်န့ၣ်ကတဲာ်ကတီၤအသးလီၤ.
\p
\v 14 နမ့ၢ်တ့ၢ်ခ့ရူာ်ဖိဖှူအသးတဂၤလၢအကဒုတၢ်, ဒီးယ ပာ်နၤလၢကစၢ်အကစၢၢ်စီဆှံအလိၤလီၤ. နလဲၤဝ့ၤဝီၤ တၢ်လၢလၢၢ်မ့ၣ်အူအကျါလီၤ.
\p
\v 15 နလၢထီၣ်ပှဲၤထီၣ်လၢနကျဲလၢ နမုၢ်တနံၤလၢနအိၣ် ဖျဲၣ်လံၤလံၤတုၤတၢ်ထံၣ်န့ၢ်တၢ်ဒဲးဘးလၢနပူၤလီၤ.
\p
\v 16 နပှဲၤဒီးတၢ်တတီတလိၤလၢ နပနံၣ်တၢ်ကၤအါအါ ကလဲာ်အဃိ, ဒီးနမၤလံတၢ်ဒဲးဘးလံ. မၤသးဒ်န့ၣ်ဒီး ယကကွံာ်တ့ၢ်ကွံာ်နၤလၢ ကစၢ်အကစၢၢ်အလိၤဒ်တၢ် သးဘၣ်အၢအသိးလီၤ. ဒီးခ့ရူာ်လၢအကဒုတၢ်တဂၤ ဧၢ, ယကမၤဟးဂီၤနၤလၢလၢၢ်မ့ၣ်အူအကျါလီၤ.
\p
\v 17 နပာ်နသးအိၣ်ထီၣ်ထီလၢနဃံနလၤအဃိ, နမၤဘၣ် အၢနတၢ်ကူၣ်သ့လၢ နတၢ်ကယဲၢ်ကယူာ်အဃိလီၤ. ယကတ့ၢ်လီၤကွံာ်နၤလၢဟီၣ်ခိၣ်အဖီခိၣ်, ယကပာ် နၤလၢစီၤပၤတဖၣ်အမဲာ်ညါဒ်သိးအကကွၢ်ကီနၤလီၤ.
\p
\v 18 နမၤဘၣ်အၢနလီၢ်စီဆှံတဖၣ်လၢ နတၢ်ဒဲးဘးအါ အဃိ, လၢနကၤတၢ်တတီတလိၤအဃိလီၤ. ဒီးယက ဒုးဟဲထီၣ်မ့ၣ်အူလၢနသးကံၢ်ပူၤလၢ အကအီၣ်ကွံာ် နၤ, ဒီးယကဒုးကဲထီၣ်နၤလၢဖၣ်ဆါလၢဟီၣ်ခိၣ်ချၢ, လၢပှၤလၢအကွၢ်နၤတဖၣ်အမဲာ်ညါခဲလၢာ်လီၤ.
\p
\v 19 ကယဲၢ်ပှၤလၢအသ့ၣ်ညါနၤလၢ ပှၤဂီၢ်မုၢ်ခဲလၢာ်အ ကျါ, အသးကတုၤလၢနဃိလီၤ. နကဲထီၣ်လံတၢ် အိၣ်သယုၢ်အလီၢ်လံ, ဒီးနတအိၣ်လၢၤဘၣ်လီၤထူလီၤ ယိာ်လီၤ. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 20-21 ပှၤကညီဖိ ခွါဧၢ, ကွၢ်တၢ်လၢနမဲာ်ဆူစံဒိၣ်အအိၣ်, ဒီးကတိၤတၢ် လၢဝံအကျိာ်,
\v 22 ဒီးစံး, ကစၢ်ယွၤစံးဒ်အံၤ, ကွၢ်ကွၢ်, စံ ဒိၣ်ဧၢ, ယထီဒါနၤ, ဒီးယကဒိးတၢ်လၤကပီၤလၢနသး ကံၢ်ပူၤ, ဒီးတုၤယမၤတၢ်စံၣ်ညီၣ်လၢအပူၤ, ဒီးတၢ်ပာ် စီဆှံယၤလၢအပူၤဒီး, ကသ့ၣ်ညါဝဲလၢယမ့ၢ်ယွၤလီၤ.
\p
\v 23 ဒီးယကမၢလီၤတၢ်သံသတြိာ်ဆူအအိၣ်, ဒီးတၢ်သွံၣ် လၢအကျဲပူၤ, ဒီးပှၤဘၣ်ဆဲးအသးကလီၤဃံၤလၢအ သးကံၢ်ပူၤလၢ နးဧိၤဘီဧိၤလၢအအိၣ်ဝးတရံးထီဒါအီၤ, ဒီးကသ့ၣ်ညါလၢယမ့ၢ်ယွၤလီၤ.
\p
\v 24 ဒီးတၤဆှုၣ်လၢအဘၣ်ဆိးတၢ်မ့ၢ်ဂ့ၤ, ဒီးတၤဆှုၣ်လၢ အမၤဆါတၢ်မ့ၢ်ဂ့ၤ, တအိၣ်လၢၤဘၣ်ဒီးအံၣ်စရ့လးအ ပှၤဟံၣ်ဖိလၢပှၤလၢအဝးတရံးအီၤခဲလၢာ်အကျါ, လၢ အမၤတရီတပါဒၣ်အီၤဘၣ်, ဒီးကသ့ၣ်ညါဝဲလၢယ မ့ၢ်ယွၤလီၤ.
\p
\v 25 ဒီးကစၢ်ယွၤစံးဒ်အံၤ, တုၤယထၢဖှိၣ်အံၣ်စရ့လးအ ပှၤဟံၣ်ဖိလၢ ပှၤကလုာ်တဖၣ်အကျါဖဲအအိၣ်ပြံပြါ လၢအကျါ, ဒီးတၢ်ကပာ်စီဆှံယၤလၢအဃိ လၢပှၤ ကလုာ်တဖၣ်အမဲာ်ညါဒီး, ကအိၣ်ကဆိးဝဲလၢကီၢ် တဘ့ၣ်လၢယဟ့ၣ်လီၤတ့ၢ် ယခ့ယပှၤစီၤယၤကိာ်အ ပူၤလီၤ.
\v 26 ကအိၣ်ကဆိးဖဲန့ၣ်အိၣ်ခၢၣ်တနၢၢ်, ဒီးကမၤ ဟံၣ်ဧိၤဃီဧိၤ, ဒီးသူၣ်စပံးအလီၢ်, ဒီးတုၤယမၤတၢ်စံၣ် ညီၣ်လၢပှၤလၢအမၤတရီတပါအီၤ ဝးတရံးဝဲခဲလၢာ် အလိၤဒီး မ့ၢ်မးကအိၣ်ကဆိးဝဲခၢၣ်သနၢၢ်, ဒီးကသ့ၣ် ညါဝဲလၢယမ့ၢ်ယွၤအကစၢ်လီၤ.
\c 29
\cl ၂၉
\p
\v 1 နံၣ်ဆံဆဲၣ်နံၣ်တနံၣ်, လါဆံဆဲၣ်လါတလါ, ထီၣ် တဆံခံနံၤတနံၤန့ၣ် ယွၤအကလုၢ်ဘၣ်ယၤဒီးစံးဝဲ ဒၣ်,
\v 2 ပှၤကညီဖိခွါဧၢ, ကွၢ်တၢ်လၢနမဲာ်ဆူအဲၤကူပ တူးအစီၤပၤဖၤရိၤအအိၣ်, ဒီးကတိၤတၢ်လၢဝံကျိာ်လၢ အဂ့ၢ်, ဒီးလၢအဲၤကူပတူးဒီဘ့ၣ်ညါအဂ့ၢ်,
\v 3 ဒီးကတိၤ တၢ်, ဒီးစံး, ကစၢ်ယွၤစံးဒ်အံၤ, ကွၢ်ကွၢ်, ယထီဒါနၤ, ဖၤရိၤအဲၤကူပတူးအစီၤပၤသမၣ်ဖးဒိၣ်လၢအမံလီၤလၢ ထံမိၢ်ပှၢ်အပူၤ, ဒီးစံး, ယထံမိၢ်ပှၢ်မ့ၢ်ယတၢ်, ယတ့အီၤ လၢယဂီၢ်ဒၣ်ယဲ, တဂၤဧၢ.
\p
\v 4 ယကကွးနခၣ်လၢနီၣ်ကွး, ဒီးယကဒုးစဲဘူးဒ့ၣ်ဧိၤ ညၣ်ဧိၤဒီးနသဒံၣ်, ဒီးယကမိၤထီၣ်နၤလၢနထံမိၢ်ပှၢ် အသးကံၢ်ပူၤ, ဒီးကယဲၢ်ဒ့ၣ်ဧိၤညၣ်ဧိၤလၢနထံမိၢ်ပှၢ် အပူၤလၢအစဲဘူးဒီးနသဒံၣ်လီၤ.
\p
\v 5 ဒီးယကွံာ်တ့ၢ်ကွံာ်နၤဆူ ပှၢ်မုၢ်ကနၢ, နဲဒၣ်ဒီးဒ့ၣ်ဧိၤ ညၣ်ဧိၤလၢနထံမိၢ်ပှၢ်အပူၤခဲလၢာ်, နကလီၤလၢတၢ် ပျီပူၤ, ဒီးတၢ်တပာ်ဖှိၣ်ဘၣ်နၤ, ဒီးတၢ်တထၢဖှိၣ်ဘၣ် နၤဘၣ်. ယဟ့ၣ်လီၤလံနၤလၢဆၣ်ဖိကီၢ်ဖိလၢပှၢ်လၢ် ကျါ, ဒီးလၢထိၣ်ဧိၤလံၣ်ဧိၤလၢမူကပိာ်လိၤ, လၢတၢ် အီၣ်အဂီၢ်လီၤ.
\p
\v 6 ဒီးမ့ၢ်အကဲထီၣ်နီၣ်ထိးတပိၢ်တဘိလၢ အံၣ်စရ့လး အပှၤဟံၣ်ဖိအဂီၢ်ဒီး, ပှၤအဲၤကူပတူးဖိခဲလၢာ်ကသ့ၣ် ညါဝဲလၢယမ့ၢ်ယွၤလီၤ.
\p
\v 7 တုၤအဟံးန့ၢ်နၤလၢအစုဒီး, နကၢ်ကွံာ်, ဒီးအဖံဘၣ် ခိၣ်ဘၣ်တူာ်ခဲလၢာ်လီၤ. ဒီးတုၤအသန့ၤအသးလၢနၤ ဒီး, နကၢ်ကွံာ်ဒီးဒုးကနိးအယီၢ်ဒ့လီၤ.
\p
\v 8 မၤသးဒ်န့ၣ်ဒီး ကစၢ်ယွၤစံးဒ်အံၤ, ကွၢ်ကွၢ်, ယကဒုး ဘၣ်နၤလၢနးတဘ့ၣ်, ဒီးဒီၣ်တဲာ်ကွံာ်ပှၤကညီ, ဒီးဆၣ် ဖိကီၢ်ဖိလၢနပူၤလီၤ.
\p
\v 9 ဒီးကီၢ်အဲၤကူပတူးကအိၣ်သယုၢ်, ဒီးကသ့ၣ်ညါဝဲ လၢယမ့ၢ်ယွၤလီၤ. အဂ့ၢ်ဒ်အံၤ, စံးဝဲ, ထံမိၢ်ပှၢ်မ့ၢ်ယ တၢ်, ဒီးယတ့အီၤလီၤ.
\p
\v 10 မၤသးဒ်န့ၣ်ဒီးကွၢ်ကွၢ်, ယထီဒါနၤ, ဒီးယထီဒါနထံ မိၢ်ပှၢ်တဖၣ်, ဒီးယကမၤသယုၢ်ကီၢ်အဲၤကူပတူး, ဒီး ကအိၣ်ကလီစီဖ့ကလ့ၤလၢမံးကဒိးလးပၢၢ်လၢစဝ့န့ၤ, ဒီးပၢၢ်လၢကူၡးအကီၢ်အဃၢၤလီၤ.
\p
\v 11 ပှၤကညီအခီၣ်တခီဂာ်ဘၣ်အီၤ, ဒီးဆၣ်ဖိကီၢ်ဖိအ ခီၣ်တခီဂာ်ဘၣ်အီၤ, ဒီးပှၤတအိၣ်တဆိးဘၣ်လၢအ ပူၤအနံၣ်လွံၢ်ဆံလီၤ.
\p
\v 12 ဒီးယကမၤသယုၢ်ကီၢ်အဲၤကူပတူးလၢ ကီၢ်တဖၣ် လၢအအိၣ်သယုၢ်အကျါလီၤ. ဒီးအဝ့ၢ်တဖၣ်လၢဝ့ၢ် တဖၣ်လၢတၢ်မၤလူၤအီၤအကျါန့ၣ် ကအိၣ်သယုၢ်အ နံၣ်လွံၢ်ဆံလီၤ. ဒီးယကမၤလီၤပြံလီၤပြါပှၤအဲၤကူပ တူးဖိလၢ ပှၤကလုာ်တဖၣ်အကျါ, ဒီးယကမၤလီၤ မုၢ်လီၤဖးအီၤလၢကီၢ်တဖၣ်အကျါလီၤ.
\p
\v 13 ဒီးကစၢ်ယွၤစံးဒ်အံၤ, အနံၣ်လွံၢ်ဆံအကတၢၢ်န့ၣ်ယ ကထၢဖှိၣ်ပှၤအဲၤကူပတူးဖိလၢ ပှၤကလုာ်တဖၣ်အ ကျါဖဲအအိၣ်ပြံပြါ,
\v 14 ဒီးယကဒုးဟဲက့ၤအဲၤကူပတူး အပှၤလဲၤကဲကုၢ်, ဒီးယကဒုးဟဲကဒါက့ၤအီၤဆူ ကီၢ် ပၤသြိၣ်အပူၤ, ဆူကီၢ်ဖဲအအိၣ်ဖျဲၣ်လၢအပူၤ, ဒီးဘီမုၢ် လၢအလၤကပီၤတအိၣ်ဘၣ်တဘီမုၢ်ကအိၣ်ဖဲန့ၣ်လီၤ.
\p
\v 15 အလၤကပီၤကဆံးန့ၢ် ဘီမုၢ်ခဲလၢာ်အလၤကပီၤတ က့ၢ်လီၤ. ဒီးတပာ်ထီၣ်ထီလၢၤဘၣ်အသးလၢ ပှၤက လုာ်တဖၣ်အဖီခိၣ်ဘၣ်. ဒီးယကမၤစှၤလီၤအီၤဒ်သိး အသုတပၢလၢၤပှၤကလုာ်တဖၣ်တဂ့ၤလီၤ.
\p
\v 16 ဒီးတကဲထီၣ်လၢၤဘၣ် အံၣ်စရ့လးအပှၤဟံၣ်ဖိအ တၢ်သန့ၤအသးအလီၢ်ဘၣ်, ဒီးတၢ်တဒုးသ့ၣ်နီၣ်ထီၣ် က့ၤအတၢ်ဒဲးဘးလၢအဃၣ်ထွဲအဝဲသ့ၣ်အခံ, ဒီးက သ့ၣ်ညါဝဲလၢယမ့ၢ်ကစၢ်ယွၤလီၤ.
\v 17 ဒီးတၢ်မၤအသးလၢနံၣ်ခံဆံနွံနံၣ်တနံၣ်, လါခီၣ်ထံး, လါထီၣ်တနံၤန့ၣ် ယွၤအကလုၢ်ဘၣ်ယၤဒီးစံးဝဲဒၣ်,―
\p
\v 18 ပှၤကညီဖိခွါဧၢ, ဘၤဘူၤလိၣ်အစီၤပၤနဘူၤကးန့စၢ် ဒုးမၤအသုးမုၢ်လၢအတၢ်မၤဖးဒိၣ်ထီဒါစိၢ်လီၤ. ကယဲၢ် ပှၤအခိၣ်လ့ၤ, ဒီးကယဲၢ်ပှၤအဖံဘၣ်ခိၣ်န့ၣ်လ့ၤဝဲလီၤ. ဘၣ်ဆၣ်ဒီးအဝဲဒၣ်မ့ၢ်ဂ့ၤ, အသုးမုၢ်မ့ၢ်ဂ့ၤ, တန့ၢ်ဘၣ် အဘူးအလဲလၢစိၢ်အစုပူၤ, လၢတၢ်မၤလၢအမၤထီဒါ အီၤအဃိဘၣ်.
\p
\v 19 မၤသးဒ်န့ၣ်ဒီးကစၢ်ယွၤစံးဒ်အံၤ, ကွၢ်ကွၢ်, ယကဟ့ၣ် လီၤကီၢ်အဲၤကူပတူးလၢဘၤဘူၤလိၣ် အစီၤပၤနဘူၤ ကးန့စၢ်အစုပူၤ, ဒီးကမၤန့ၢ်အပှၤဂီၢ်မုၢ်, ဒီးကဂုာ်ဆူၣ် ပျီဆူၣ်အတၢ်, ဒီးကဂုာ်န့ၢ်အတၢ်, ဒီးကကဲထီၣ်အဘူး အလဲလၢအသုးမုၢ်အဂီၢ်လီၤ.
\v 20 ယဟ့ၣ်လီၤအီၤလၢ ကီၢ်အဲၤကူပတူးလၢအမၤတၢ်လၢ အမၤဝဲထီဒါအီၤအ အဃိလီၤ. အဂ့ၢ်ဒ်အံၤ, မၤတၢ်လၢယဂီၢ်လီၤ. ကစၢ် ယွၤစံးဝဲဒၣ်.
\p
\v 21 တၢ်လၢမုၢ်တနံၤန့ၣ် ယကဒုးထီၣ်အံၣ်စရ့လးအပှၤ ဟံၣ်ဖိအနၢၤတဘိ, ဒီးယကဟ့ၣ်နအဲးထီၣ်နထးခိၣ် လၢအကျါ, ဒီးကသ့ၣ်ညါဝဲလၢယမ့ၢ်ယွၤလီၤ.
\c 30
\cl ၃၀
\p
\v 1-2 ယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါဧၢ, ကတိၤတၢ်လၢဝံကျိာ်ဒီးစံး, ကစၢ်ယွၤစံးဒ်အံၤ, ဟီၣ်ပ သူထီၣ်တက့ၢ်. နံၤတနံၤန့ၣ်ဘၣ်အဖှီၣ်လီၤ.
\p
\v 3 အဂ့ၢ်ဒ်အံၤ, မုၢ်တနံၤန့ၣ်အိၣ်ဘူးထီၣ်လံ. ယွၤအမုၢ် တနံၤအိၣ်ဘူးထီၣ်လံ. မုၢ်တနံၤအိၣ်ဒီးတၢ်အၢၣ်လီၤ. ပှၤကလုာ်တဖၣ်အဆၢကတီၢ်ဘၣ်လံ.
\p
\v 4 ဒီးနးဧိၤဘီဧိၤ ကဘၣ်အဲၤကူပတူး, ဒီးတုၤပှၤဘၣ် တၢ်မၤသံအီၤတဖၣ်လီၤဃံၤလၢ အဲၤကူပတူးအပူၤဒီး, တၢ်ပျံၤတၢ်ဖုးကအိၣ်ဝဲလၢကူၤၡးအပူၤ, ဒီးတၢ်ကဟံး ထီၣ်ကွံာ်အပှၤဂီၢ်မုၢ်, ဒီးအခီၣ်ထံးတဖၣ်ကလီၤပှီၢ်ကွံာ် လီၤ.
\p
\v 5 ကူၤၡး, ပူၤတၤ, ဒီးလူၤဒံ, ဒီးပှၤဃါဃုာ်အသးခဲလၢာ်, ဒီးကူာ်, ဒီးကယဲၢ်ပှၤကီၢ်ဖိလၢအအၢၣ်လီၤအီလီၤတၢ် ဒီးအီၤခဲလၢာ်န့ၣ်ကလီၤဃံၤ အိၣ်ဒီးအီၤလၢနးဧိၤဘီဧိၤ လီၤ.
\p
\v 6 ကစၢ်ယွၤစံးဒ်အံၤ, ပှၤလၢအမၤစၢၤအဲၤကူပတူးတ ဖၣ်ကလီၤဃံၤ, ဒီးအစိၤကမီၤအတၢ်ပာ်ထီၣ်ထီအသး န့ၣ်တၢ်ကဆီၣ်လီၤအီၤလီၤ. လၢမံးကဒိးလးပၢၢ်လၢစ ဝ့န့ၤကလီၤဃံၤလၢနးဧိၤဘီဧိၤလၢအပူၤလီၤ, ကစၢ်ယွၤ စံးဝဲဒၣ်.
\p
\v 7 ဒီးကအိၣ်သယုၢ်လၢ ကီၢ်လၢအအိၣ်သယုၢ်တဖၣ်အ ကျါ, ဒီးအဝ့ၢ်တဖၣ်ကအိၣ်ဝဲလၢဝ့ၢ်လၢတၢ်မၤလူၤအီၤ အကျါလီၤ.
\p
\v 8 ဒီးတုၤယဆိၣ်ကဲၤထီၣ်မ့ၣ်အူလၢ အဲၤကူပတူးအပူၤ, ဒီးပှၤမၤစၢၤအီၤကတုၤလၢတၢ်ဟးဂီၤဒီး, ကသ့ၣ်ညါ ဝဲလၢယမ့ၢ်ယွၤလီၤ.
\p
\v 9 တၢ်လၢမုၢ်တနံၤန့ၣ်ကလူးတဖၣ်ကဟးထီၣ်လၢ ယ အိၣ်လၢကဘီပူၤဒ်သိးအကမၤပျံၤ ပှၤကူၤၡးဖိလၢအ တပလီၢ်ဘၣ်အသးဘၣ်, ဒီးတၢ်ပျံၤတၢ်ဖုးဒ်လၢအဲၤကူ ပတူးအမုၢ်တနံၤအသိးန့ၣ်ကဘၣ်အီၤလီၤ. အဂ့ၢ်ဒ်အံၤ, ကွၢ်ကွၢ်, ဟဲဝဲလီၤ.
\p
\v 10 ကစၢ်ယွၤစံးဒ်အံၤ, ဒီးယကမၤစှီၢ်ကွံာ်အဲၤကူပတူး အပှၤဂီၢ်မုၢ်လၢဘၤဘူၤလိၣ်အစီၤပၤနဘူၤကးန့စၢ် အစု ပူၤလီၤ.
\p
\v 11 အဝဲဒၣ်ဒီးအပှၤဂီၢ်မုၢ်အိၣ်ဝဲဒီးအီၤ, တၢ်မၤပျံၤတၢ်လၢ ပှၤကလုာ်တဖၣ်အကျါန့ၣ် ကဟဲမၤဟးဂီၤကီၢ်တဘ့ၣ် န့ၣ်, ဒီးကဘီၣ်ထီၣ်အနးထီဒါအဲၤကူပတူး, ဒီးမၤပှဲၤ ကီၢ်တဘ့ၣ်န့ၣ်လၢပှၤဘၣ်တၢ်မၤသံအီၤလီၤ.
\p
\v 12 ဒီးယကဒုးလီၤသံးကွံာ်ထံမိၢ်ပှၢ်အထံ, ဒီးကဆါကွံာ် ကီၢ်န့ၣ်လၢပှၤတတီတလိၤဘၣ်အစုပူၤ, ဒီးယကမၤ သယုၢ်ကီၢ်, ဒီးကယဲၢ်တၢ်လၢအအိၣ်ဝဲလၢအပူၤလၢ ပှၤတခီဘီတခီမုၢ်ဖိအစုပူၤလီၤ. ယၤယွၤအံၤယကတိၤ လံတၢ်လံ.
\p
\v 13 ကစၢ်ယွၤစံးဒ်အံၤ, ယကမၤဟးဂီၤတၢ်ဂီၤတၢ်ဖီၣ်တ ဖၣ်, ယကမၤစှီၢ်ကွံာ်တၢ်ဂီၤတၢ်ဖီၣ်လၢနိဖးအပူၤ, ဒီး ပဒိၣ်ဖးဒိၣ်တဂၤတအိၣ်လၢၤဘၣ်လၢ ကီၢ်အဲၤကူပတူး အပူၤဘၣ်, ဒီးယကဒုးဘၣ်ကီၢ်အဲၤကူပတူးလၢတၢ် ပျံၤတၢ်ဖုးလီၤ.
\p
\v 14 ယကမၤသယုၢ်ပၤသြိၣ်, ဒီးယကဆိၣ်ကဲၤထီၣ်မ့ၣ် အူလၢစိၤဧၢ်အပူၤ, ဒီးယကမၤတၢ်စံၣ်ညီၣ်လၢနိအလိၤ လီၤ.
\p
\v 15 ဒီးယကလူလီၤယသးကဲၤထီၣ်လၢစံၤ, အဲၤကူပတူး အဂံၢ်အဘါအဖီခိၣ်, ဒီးယကဒီၣ်တဲာ်ကွံာ်နိအပှၤဂီၢ် မုၢ်လီၤ.
\p
\v 16 ဒီးယကဆိၣ်ကဲၤထီၣ်မ့ၣ်အူလၢအဲၤကူပတူးအပူၤ, ဒီး စံၤန့ၣ်ကကဆှဲးကဆှိး, ဒီးနိန့ၣ်ကသ့ၣ်ဖး, ဒီးနိဖးက ဘၣ်တၢ်မၤဆူၣ်အီၤလၢမုၢ်ဆါခီလီၤ.
\p
\v 17 အၤဝ့ၣ်, ဒီးပံၤဘ့စ့းအပှၤဖိၣ်သၣ်ခွါန့ၣ်ကလီၤဃံၤ လၢနး, ဒီးပိာ်မုၣ်တဖၣ်န့ၣ်ကလဲၤကဲကုၢ်လီၤ.
\p
\v 18 တုၤယမၤကၢ်ကွံာ်အဲၤကူပတူးအနီၣ်ယိးဘိ လၢအ ပူၤ, ဒီးအဂံၢ်အဘါအသးထီၣ်ကဆိတ့ၢ်လၢအပူၤဒီး, မုၢ် နံၤကခံးလီၤလၢတၤပါန့ၤအပူၤလီၤ, တၢ်အၢၣ်ကလုၣ် ဘၢအီၤ, ဒီးအဖိမုၣ်တဖၣ်ကလဲၤကဲကုၢ်လီၤ.
\v 19 ဒီးယ ကမၤတၢ်စံၣ်ညီၣ်လၢအဲၤကူပတူးအပူၤ, ဒီးကသ့ၣ် ညါဝဲလၢယမ့ၢ်ယွၤလီၤ.
\p
\v 20 ဒီးလၢနံၣ်တဆံတနံၣ်, လၢလါခီၣ်ထံး, လါထီၣ်နွံ နံၤတနံၤန့ၣ် တၢ်မၤအသးလၢယွၤအကလုၢ်ဘၣ်ယၤ ဒီးစံးဝဲဒၣ်,
\v 21 ပှၤကညီဖိခွါဧၢ, ယမၤကၢ်လံအဲၤကူပ တူးအစီၤပၤဖၤရိၤအစုဒုၣ်လံ, ဒီးကွၢ်ကွၢ်, တၢ်တဘိၣ် ဘံထီၣ်ဘၣ်အီၤဒ်သိးအကပာ်ကသံၣ်လၢအလိၤဘၣ်, တၢ်တဘိၣ်ဘံဘိၣ်ဃာ်ဘၣ်အီၤ ဒ်သိးအကဒုးဆူၣ် ထီၣ်အီၤလၢအကဟံးဃာ်နးန့ၣ်အဂ့ၢ်ဘၣ်.
\p
\v 22 မၤသးဒ်န့ၣ်ဒီးကစၢ်ယွၤစံးဒ်အံၤ, ကွၢ်ကွၢ်, ယထီဒါ အဲၤကူပတူးအစီၤပၤဖၤရိၤ, ဒီးယကမၤကၢ်အစုဒုၣ်ခံ ခီ, အဆူတခီ, ဒီးအကၢ်တခီ, ဒီးယကဒုးလီၤတဲာ်နး လၢအစုပူၤလီၤ.
\p
\v 23 ဒီးယကမၤလီၤပြံလီၤပြါပှၤအဲၤကူပတူးဖိလၢ ပှၤက လုာ်တဖၣ်အကျါ, ဒီးယကမၤလီၤမုၢ်လီၤဖးအီၤလၢ ကီၢ်တဖၣ်အကျါလီၤ.
\p
\v 24 မ့မ့ၢ်ယကဒုးဆူၣ်ထီၣ်ဘၤဘူၤလိၣ် အစီၤပၤအစုဒုၣ်, ဒီးယကဒၢနုာ်ယနးလၢအစုပူၤလီၤ. ဒီးယကမၤကၢ် ကွံာ်ဖၤရိၤအစုဒုၣ်, ဒီးကကအုကစွါလၢအမဲာ်ညါဒ်ပှၤ လၢအဘၣ်ဆဲးသံအတၢ်ကအုကစွါအသိးန့ၣ်လီၤ.
\p
\v 25 မ့ၢ်မးယကဒုးဆူၣ်ထီၣ် ဘၤဘူၤလိၣ်အစီၤပၤအစုဒုၣ်, ဒီးဖၤရိၤအစုဒုၣ်ကလီၤဘှါလီၤ. ဒီးတုၤယဒၢနုာ်ယနး လၢဘၤဘူၤလိၣ်အစီၤပၤအစုပူၤ, ဒီးအဝဲဒၣ်ကယူာ် ထီၣ်အီၤလၢကီၢ်အဲၤကူပတူးအဖီခိၣ်ဒီး, ကသ့ၣ်ညါဝဲ လၢယမ့ၢ်ယွၤလီၤ.
\p
\v 26 ဒီးယကမၤလီၤပြံလီၤပြါ ပှၤအဲၤကူပတူးဖိလၢပှၤက လုာ်တဖၣ်အကျါ, ဒီးမၤလီၤမုၢ်လီၤဖးအီၤလၢကီၢ်တ ဖၣ်အကျါ, ဒီးကသ့ၣ်ညါဝဲလၢယမ့ၢ်ယွၤလီၤ.
\c 31
\cl ၃၁
\p
\v 1 ဒီးတၢ်မၤအသးလၢနံၣ်တဆံတနံၣ်, လါသၢလါတ လါထီၣ်တနံၤန့ၣ် ယွၤအကလုၢ်ဘၣ်ယၤဒီးစံးဝဲဒၣ်,―
\p
\v 2 ပှၤကညီဖိခွါဧၢ, စံးဘၣ်အဲၤကူပတူးအစီၤပၤဖၤရိၤဒီး အပှၤဂီၢ်မုၢ်, လၢနတၢ်ဒိၣ်တၢ်ထီအပူၤန့ၣ်နလီၤဂာ်မ တၤတဂၤလဲၣ်.
\p
\v 3 ကွၢ်ကွၢ်, ပှၤအၤရှူၢ်ဖိမ့ၢ်တ့ၢ် သ့ၣ်ဆှိအ့ရ့းလၢလဘၤ နိၣ်အလိၤအိၣ်ဒီးအဒ့တဖၣ် အဃံအလၤတထံး, မ့ၢ် သ့ၣ်ကဟု, ဒီးအထူၣ်ထီ, ဒီးအခံအိၣ်ဝဲလၢအဒ့အါဒ့အ ကျါလီၤ.
\p
\v 4 ထံဒုးဒိၣ်ထီၣ်အီၤ, ထံယိာ်ဒုးထီထီၣ်အီၤ, အထံကျိ တဖၣ်ယွၤလီၤဝးတရံးအတၢ်သူၣ်အသးအလီၢ်, ဒီးဖး ဒ့ထီၣ်အထံကျိဖိဆူကယဲၢ်သ့ၣ်အိၣ်လၢ ဟီၣ်ခိၣ်အက ဝီၤအပူၤခဲလၢာ်လီၤ.
\p
\v 5 မၤသးဒ်န့ၣ်ဒီးအထူၣ်ထီန့ၣ် ကယဲၢ်သ့ၣ်လၢပှၢ်လၢ် ကျါတက့ၢ်, ဒီးအဒ့အါထီၣ်, ဒီးအဒ့ထီထီၣ်လၢထံအါ အဃိဖဲအဒိးထီၣ်လီၤ.
\p
\v 6 ထိၣ်ဧိၤလံၣ်ဧိၤလၢ မူကပိာ်လိၤခဲလၢာ်မၤအသွံလၢ အခံ, ဒီးဆၣ်ဖိကီၢ်ဖိလၢပှၢ်လၢ်ကျါခဲလၢာ်န့ၣ်ဖှံလီၤ အဖိလၢအကဟုလာ်, ဒီးပှၤကလုာ်ဖးဒိၣ်ခဲလၢာ်အိၣ် ဝဲဆိးဝဲလၢအကဒုပူၤလီၤ.
\p
\v 7 ဒီးအိၣ်ဝဲဒီးအဃံအလၤလၢ အတၢ်ဒိၣ်တၢ်ထီအဃိ လၢအဒ့ထီအဃိလီၤ. အဂ့ၢ်ဒ်အံၤ, အဂံၢ်အိၣ်ဝဲလၢထံ အါအလီၢ်လီၤ.
\p
\v 8 သ့ၣ်ဆှိအ့ရ့းလၢကစၢ်အတၤသၣ်အလီၢ်, မၤတဒၢ အီၤတသ့ဘၣ်, သ့ၣ်ဆှိတထဲသိးဘၣ်ဒီးအဒ့ဘၣ်, ဒီး သ့ၣ်ဧၢ်မိၢ်တထဲသိးဘၣ်ဒီးအဒ့အဖီဘၣ်, ဒီးသ့ၣ်ထဲ သိးဒီးအီၤအိၣ်ဒီးအဃံအလၤတအိၣ်ဘၣ်လၢ ကစၢ် အတၤသၣ်အလီၢ်ဘၣ်.
\p
\v 9 ယပာ်အဃံအလၤလၢအဒ့အါအဃိ, ဒီးကယဲၢ်ဧ့ၤ ဒ့ၣ်အသ့ၣ်လၢကစၢ်အတၤသၣ်အလီၢ်ခဲလၢာ်န့ၣ် သး ကါအီၤလီၤ.
\p
\v 10 မၤသးဒ်န့ၣ်ဒီးကစၢ်ယွၤစံးဒ်အံၤ မ့ၢ်အပာ်ထီအသး, ဒီးယူာ်ထီၣ်အခံလၢဒ့အါဒ့အကျါ, ဒီးပာ်အသးထီၣ် ထီလၢအထီအဃိဒီး,
\v 11 ယဟ့ၣ်လီၤကွံာ်အီၤလၢပှၤအ ဆူၣ်လၢပှၤကလုာ်တဖၣ်တဂၤအစုပူၤ, ဒီးအဝဲဒၣ်က မၤအီၤလီၤ. ကဟီထီၣ်ကွံာ်အီၤလၢအတၢ်ဒဲးဘးအဃိ လီၤ.
\p
\v 12 ဒီးပှၤတခီဘီမုၢ်ဖိ, တၢ်မၤပျံၤတၢ်လၢပှၤကလုာ်တ ဖၣ်အကျါ, ကူာ်လီၤကွံာ်အီၤ, ဒီးလဲၤသဒၣ်အီၤ, အဒ့ လီၤဒါလၢကစၢၢ်လိၤ, ဒီးလၢကစၢၢ်ကဆူးခဲလၢာ်အ ပူၤ, ဒီးအဒ့ကၢ်ကွံာ်လၢ တၢ်တြိခဲလၢာ်အပူၤ, ဒီးပှၤကိး ကလုာ်ဒဲးလၢဟီၣ်ခိၣ်ချၢဟးထီၣ်လၢအကဟုလာ်, ဒီး လဲၤသဒၣ်အီၤလီၤ.
\p
\v 13 လၢအသဃာ်ပူၤန့ၣ် မူကပိာ်လိၤအထိၣ်ဧိၤလံၣ်ဧိၤ န့ၣ်စီၢ်လီၤ, ဒီးဆၣ်ဖိကီၢ်ဖိလၢပှၢ်လၢ်ကျါအိၣ်ဝဲလၢ အဒ့တဖၣ်အဖီခိၣ်ခဲလၢာ်,
\v 14 ဒ်သိးသ့ၣ်လၢထံနံၤအသု တပာ်ထီၣ်ထီအသးလၢအထီအဃိနီတထံးတဂ့ၤ, ဒီး အသုတယူာ်ထီၣ်အခံ လၢကဟုကျါတဂ့ၤ, ဒီးဒ်သိး သ့ၣ်လၢအအီထံအသုတဆၢထၢၣ်လၢ အထီဝဲအဃိနီ တထံးတဂ့ၤလီၤ. အဂ့ၢ်ဒ်အံၤ, တၢ်ဟ့ၣ်လီၤကွံာ်အီၤဆူ တၢ်သံ, ဆူဟီၣ်ခိၣ်လာ်လၢပှၤကညီဖိအကျါ, ဆူပှၤ လၢအလဲၤလီၤဆူတၢ်ပူၤလီၤ.
\p
\v 15 ကစၢ်ယွၤစံးဒ်အံၤ, မုၢ်တနံၤလၢအလဲၤလီၤဆူပျုၤပူၤ န့ၣ်ယဒုးဟီၣ်တၢ်လီၤ. ယကျၢၢ်ဘၢထံယိာ်လၢအဃိ, ဒီးယတြီတၢ်လၢအဃိ, အထံကျိတဖၣ်, ဒီးထံဖးဒိၣ် တဖၣ်အိၣ်ကတီၢ်ဝဲလီၤ. ဒီးယဒုးဟီၣ်လဘၤနိၣ်လၢ အဃိ, ဒီးသ့ၣ်လၢပှၢ်လၢ်ကျါခဲလၢာ်အသးလီၤဘှါလၢ အဃိလီၤ.
\p
\v 16 တုၤယတ့ၢ်လီၤကွံာ်အီၤဆူပျုၤပူၤ, ဒီးဆူပှၤလၢအလဲၤ လီၤဆူတၢ်ပူၤအအိၣ်ဒီး, ယဒုးကနိးပှၤကလုာ်တဖၣ် လၢအလီၤဃံၤအသီၣ်လီၤ. ဒီးဧ့ၤဒ့ၣ်အသ့ၣ်ခဲလၢာ်, ဒီး တၢ်ဘၣ်ဃုထၢအီၤ, ဒီးတၢ်အဂ့ၤလၢလဘၤနိၣ်အလိၤ, ကယဲၢ်တၢ်လၢအအီထံခဲလၢာ်န့ၣ် ကမုာ်ထီၣ်က့ၤလၢ ဟီၣ်ခိၣ်လာ်လီၤ.
\p
\v 17 အဝဲသ့ၣ်တဖၣ်န့ၣ် လီၤစ့ၢ်ကီးလၢပျုၤပူၤဒီးအီၤဆူပှၤ ဘၣ်တၢ်မၤသံအီၤလၢနးဧိၤဘီဧိၤအအိၣ်လီၤ. ဒီးပှၤလၢ အမ့ၢ်တ့ၢ်အစုလၢအအိၣ်အဆိးလၢ အကဟုလာ်လၢ ပှၤကလုာ်တဖၣ်အကျါလီၤ.
\p
\v 18 နလၤကပီၤဒီးနတၢ်ဒိၣ်တၢ်ထီန့ၣ် နလီၤဂာ်ဒီးမတၤ တဂၤလၢဧ့ၤဒ့ၣ်အသ့ၣ်ကျါလဲၣ်. မ့ၢ်မးနကဘၣ်တၢ် ဆီၣ်လီၤနၤဒီးဧ့ၤဒ့ၣ်အသ့ၣ်တဖၣ်ဆူ ဟီၣ်ခိၣ်လာ်လီၤ. နကမံလီၤဒီးပှၤတဒိးတၢ်ကူးတရံးဖိ, ဒီးပှၤဘၣ်တၢ်မၤ သံအီၤလၢနးဧိၤဘီဧိၤအကျါလီၤ. အဝဲန့ၣ်မ့ၢ်ဖၤရိၤဒီး အပှၤဂီၢ်မုၢ်ခဲလၢာ်လီၤ. ကစၢ်ယွၤစံးဝဲဒၣ်.
\c 32
\cl ၃၂
\p
\v 1 ဒီးလၢနံၣ်တဆံခံနံၣ်တနံၣ်, လါတဆံခံလါတလါ ထီၣ်တနံၤန့ၣ်တၢ်မၤအသးလၢ ကစၢ်ယွၤအကလုၢ် ဘၣ်ယၤ, ဒီးစံးဝဲဒၣ်,
\v 2 ပှၤကညီဖိခွါဧၢ, မၤထါဟီၣ်တၢ် လၢအဲၤကူပတူးအစီၤပၤဖၤရိၤအဃိ, ဒီးစံးလၢအီၤ, န လီၤဂာ်ခ့ယုၢ်ဖိလၢပှၤကလုာ်တဖၣ်အကျါ, ဒီးနလီၤ ဂာ်သမၣ်လၢပီၣ်လဲၣ်အပူၤလီၤ. နဟဲဆူနထံမိၢ်ပှၢ်တ ဖၣ်အပူၤ, ဒီးနမၤဒုထီၣ်လံလၢနခီၣ်, ဒီးမၤတဆှံဘၣ် ထံမိၢ်ပှၢ်အထံလီၤ.
\p
\v 3 ကစၢ်ယွၤစံးဒ်အံၤ, ယကဟုးယပှာ်လၢနဖီခိၣ်လၢ ပှၤကလုာ်ဂီၢ်မုၢ်အကျါ, ဒီးကမိၤထီၣ်နၤလၢယပှာ်ပူၤ လီၤ.
\p
\v 4 ဒီးယကတ့ၢ်လီၤကွံာ်နၤလၢခိ, ဒီးယကကွံာ်တ့ၢ်ကွံာ် နၤလၢတၢ်ပျီပူၤ, ဒီးယကဒုးစီၢ်လီၤမူကပိာ်လိၤအထိၣ် ဧိၤလံၣ်ဧိၤလၢနဖီခိၣ်ခဲလၢာ်, ဒီးယကဒုးအီၣ်ဘျဲးအီၣ် ဟီၣ်ခိၣ်ဒီဘ့ၣ်ညါအဆၣ်ဖိကီၢ်ဖိလၢနၤလီၤ.
\p
\v 5 ဒီးယကပာ်လီၤနညၣ်လၢ ကစၢၢ်ကလိအလိၤ, ဒီးယ ကမၤပှဲၤကစၢၢ်ကဆူးဒီးနစိၣ်လီၤ.
\p
\v 6 ဒီးထံဧိၤကီၢ်ဧိၤလၢနဘျိၣ်လၢအပူၤန့ၣ် ယကဖှိၣ်အီၤ လၢနသွံၣ်ပၢၢ်လၢကစၢၢ်ကလိ, ဒီးထံကျိတဖၣ်ကပှဲၤ ဒီးနၤလီၤ.
\p
\v 7 ဒီးတုၤယမၤလီၤပံာ်နၤ, ဒီးယကလုၣ်ဘၢမူခိၣ်, ဒီးဒုး ခံးလီၤဆၣ်ဧိၤဖီဧိၤ, ယကမၤလီၤကဒုမုၢ်လၢတၢ်အၢၣ်, ဒီးလါတကပီၤထီၣ်ဘၣ်.
\p
\v 8 ကယဲၢ်တၢ်ကပီၤကယဲၢ်ကယူာ်လၢမူခိၣ်န့ၣ် ယက ဒုးခံးလီၤလၢနဖီခိၣ်, ဒီးဒုးခံးန့ၢ်နကီၢ်ဒီဘ့ၣ်ညါလီၤ, ကစၢ်ယွၤစံးဝဲဒၣ်.
\p
\v 9 တုၤယမၤဟးဂီၤနၤလၢ ပှၤကလုာ်တဖၣ်အကျါ, လၢ ကီၢ်တဖၣ်အပူၤလၢနတသ့ၣ်ညါဘၣ်အီၤဒီး, ယကမၤ ကိၢ်မၤဂီၤပှၤအါကလုာ်အသးလီၤ.
\p
\v 10 တုၤယဝံၢ်ဝၢ်နသးလၢအမဲာ်ညါဒီး, ယကဒုးကတုၤ ပှၤဂီၢ်မုၢ်အါပူၤအသးလၢနဃိ, ဒီးအစီၤပၤအသးကက တုၤဒိၣ်ဒိၣ်ကလဲာ်လၢနဃိလီၤ. ဒီးကကနိးတထံၣ် ဃီ, လၢအသးသမူဒၣ်ဝဲအဃိစုာ်စုာ်, ဖဲမုၢ်တနံၤလၢ နလီၤဃံၤလီၤ.
\p
\v 11 အဂ့ၢ်ဒ်အံၤ, ကစၢ်ယွၤစံးဒ်အံၤ, ဘၤဘူၤလိၣ်အစီၤ ပၤအနးကဘၣ်နၤလီၤ.
\v 12 ယကဒုးလီၤဃံၤနပှၤဂီၢ်မုၢ် လၢပှၤအဆူၣ်အနးတဖၣ်, ပှၤခဲလၢာ်န့ၣ်မ့ၢ်ပှၤမၤပျံၤ တၢ်လၢပှၤကလုာ်တဖၣ်အကျါ, ဒီးကမၤဟးဂီၤအဲၤ ကူပတူးအသးထီၣ်ထီ, ဒီးအပှၤဂီၢ်မုၢ်ကတုၤလၢ တၢ် ဟးဂီၤခဲလၢာ်လီၤ.
\p
\v 13 ဒီးယကမၤဟးဂီၤအဆၣ်ဖိကီၢ်ဖိအဒၢ လၢထံဖးဒိၣ် အဃၢၤ, ဒီးပှၤကညီအခီၣ်တမၤဒုထီၣ်လၢၤဘၣ်အီၤ ဘၣ်, ဒီးဆၣ်ဖိကီၢ်ဖိအဒၢအခီၣ်တယီၢ်လီၤလၢၤဘၣ် တၢ်လၢထံဖးဒိၣ်အကျါဘၣ်.
\p
\v 14 တုၤနုၤတစု ယကဒုးဆှံထီၣ်အထံတဖၣ်, ဒီးဒုးယွၤ လီၤအထံမိၢ်ပှၢ်အထံ ဒ်သိအသိးန့ၣ်, ကစၢ်ယွၤစံးဝဲ ဒၣ်,
\v 15 ဖဲအကတီၢ်လၢယမၤသယုၢ်ကီၢ်အဲၤကူပတူး, ဒီး ကီၢ်အိၣ်ကလီလၢကယဲၢ်တၢ်လၢ အပှဲၤတ့ၢ်အီၤလၢအ ပူၤ, ဖဲအကတီၢ်လၢယကကျီကွံာ်ကယဲၢ်ပှၤလၢအအိၣ် အဆိးလၢအပူၤဒီး, ကသ့ၣ်ညါဝဲလၢယမ့ၢ်ယွၤလီၤ.
\p
\v 16 အဝဲအံၤမ့ၢ်ထါဟီၣ်တၢ်လၢ ပှၤကမၤဝဲလၢအဃိလီၤ. ပှၤကလုာ်အဖိမုၣ်တဖၣ်န့ၣ် ကမၤထါဟီၣ်တၢ်လၢ အဃိလီၤ. ကမၤထါဟီၣ်တၢ်လၢအဲၤကူပတူးအဃိ, ဒီးလၢအပှၤဂီၢ်မုၢ်အဃိလီၤ. ကစၢ်ယွၤစံးဝဲဒၣ်.
\p
\v 17 ဒီးလၢနံၣ်တဆံခံနံၣ်တနံၣ်, လါထီၣ်တဆံယဲၢ်နံၤ တနံၤန့ၣ်, တၢ်မၤအသးလၢကစၢ်ယွၤအကလုၢ်ဘၣ် ယၤ, ဒီးစံးဝဲဒၣ်,
\v 18 ပှၤကညီဖိခွါဧၢ, ဟီၣ်လၢအဲၤကူပ တူးအပှၤဂီၢ်မုၢ်အဃိ, ဒီးတ့ၢ်လီၤကွံာ်အီၤ, အဝဲဒၣ်, ဒီး ပှၤကလုာ်တဖၣ်လၢ အမံၤဟူထီၣ်သါလီၤအဖိမုၣ်တ ဖၣ်ဆူဟီၣ်ခိၣ်လာ် ဆူပှၤလၢအလဲၤလီၤဆူတၢ်ပူၤအ အိၣ်န့ၣ်တက့ၢ်.
\p
\v 19 နဃံနလၤဒိၣ်န့ၢ်မတၤတဂၤလဲၣ်. ဟဲလီၤဒီးမံလီၤဒီး ပှၤလၢအတဒိးဘၣ်တၢ်ကူးတရံးတဖၣ်န့ၣ်တက့ၢ်.
\p
\v 20 ကလီၤဃံၤဝဲလၢပှၤလၢအဘၣ် တၢ်မၤသံအီၤလၢနး တဖၣ်အကျါလီၤ. တၢ်ဟ့ၣ်လီၤတ့ၢ်နးဧိၤဘီဧိၤလီၤ. မိၤ ထီၣ်ကွံာ်အီၤဒီးအပှၤဂီၢ်မုၢ်ခဲလၢာ်န့ၣ်တက့ၢ်.
\p
\v 21 ပှၤအဆူၣ်ကတၢၢ်လၢ ပှၤအဆူၣ်အကျါန့ၣ်လၢပျၢၤ အသးကံၢ်ပူၤကကတိၤတၢ်ဒီးအီၤ, ဒီးပှၤလၢအမၤစၢၤ အီၤလီၤ. အဂ့ၢ်ဒ်အံၤ, လဲၤလီၤလံ, မံလီၤ, ဒီးတဒိးဘၣ် တၢ်ကူးတရံးဘၣ်, ဘၣ်တၢ်မၤသံအီၤလၢနးလီၤ.
\p
\v 22 အၤရှူၢ်ဒီးအတၢ်အိၣ်ဖှိၣ်ခဲလၢာ်အိၣ်ဝဲဖဲန့ၣ်လီၤ. အ တၢ်သွၣ်ခိၣ်အိၣ်ဝးတရံးအီၤ, ဘၣ်တၢ်မၤသံအီၤခဲ လၢာ်, လီၤဃံၤဝဲလၢနးဧိၤဘီဧိၤလီၤ.
\p
\v 23 အတၢ်သွၣ်ခိၣ်အိၣ်ဝဲလၢတၢ်ပူၤအခံဒး, ဒီးအတၢ် အိၣ်ဖှိၣ်ဝးတရံးဝဲအတၢ်သွၣ်ခိၣ်ပူၤလီၤ. ဘၣ်တၢ်မၤ သံအီၤခဲလၢာ်, လီၤဃံၤဝဲလၢနးဧိၤဘီဧိၤ, ပှၤလၢအမၤ ပျံၤတၢ်လၢကီၢ်မူအပူၤန့ၣ်လီၤ.
\p
\v 24 ဧ့ၤလၣ်ဒီးအပှၤဂီၢ်မုၢ်ခဲလၢာ် အိၣ်ဝးတရံးဝဲလၢအ တၢ်သွၣ်ခိၣ်ပူၤ, ဘၣ်တၢ်မၤသံအီၤခဲလၢာ်, လီၤဃံၤဝဲ လၢနးဧိၤဘီဧိၤ, တဒိးဘၣ်တၢ်ကူးတရံးဘၣ်ဒီး, လဲၤ လီၤဝဲဆူဟီၣ်ခိၣ်လာ်, ပှၤလၢအမၤပျံၤတၢ်လၢကီၢ်မူ အပူၤလီၤ, ဒီးတူၢ်လံအတၢ်မဲာ်ဆှးဒီးပှၤလၢ အလဲၤလီၤ ဆူတၢ်ပူၤန့ၣ်လီၤ.
\p
\v 25 ပှၤပာ်လီၤန့ၢ်အီၤလၢအလီၢ်မံ အိၣ်ဒီးအပှၤဂီၢ်မုၢ်ခဲ လၢာ်လၢပှၤဘၣ်တၢ်မၤသံအီၤအကျါ, အတၢ်သွၣ်ခိၣ် ပူၤတဖၣ်အိၣ်ဝးတရံးအီၤလီၤ. တဒိးဘၣ်တၢ်ကူးတ ရံးနီတဂၤဘၣ်ဒီး, ဘၣ်တၢ်မၤသံအီၤလီၤ. မၤပျံၤတၢ် လၢကီၢ်မူအပူၤဘၣ်ဆၣ်ဒီး, တူၢ်လံအတၢ်မဲာ်ဆှးဒ်ပှၤ လၢအလဲၤလီၤတ့ၢ်ဆူတၢ်ပူၤအသိးလီၤ. တၢ်ပာ်လီၤ အီၤလၢပှၤလၢအဘၣ်တၢ်မၤသံအီၤအကျါလီၤ.
\p
\v 26 မ့ၤၡး, ဒီးတူၤဘလး, ဒီးအပှၤဂီၢ်မုၢ်ခဲလၢာ်အိၣ်ဝဲဖဲ န့ၣ်, အတၢ်သွၣ်ခိၣ်ပူၤတဖၣ်အိၣ်ဝးတရံးအီၤ, ခဲလၢာ် တဒိးဘၣ်တၢ်ကူးတရံး, မၤပျံၤတၢ်လၢကီၢ်မူအပူၤဘၣ် ဆၣ်ဒီး, ဘၣ်တၢ်မၤသံအီၤလၢနးဧိၤဘီဧိၤလီၤ.
\p
\v 27 မၤပျံၤတၢ်လၢကီၢ်မူအပူၤဘၣ်ဆၣ်ဒီး ကမံလီၤဒီးပှၤ အဆူၣ်လၢအတဒိးဘၣ်တၢ်ကူးတရံးတဖၣ် လၢအ လီၤဃံၤဝဲလၢအကျါ လၢအလဲၤလီၤဆူပျၢၤပူၤအိၣ်ဒီး အဒုးတၢ်အစုကဝဲၤ, တၢ်ပာ်အနးလၢအခိၣ်ဖီလာ်, ဒီး အတၢ်အၢတၢ်သီအိၣ်ဝဲလၢ အဃံအကွဲအဖီခိၣ်န့ၣ် တမ့ၢ်ဘၣ်ဧါ.
\p
\v 28 ဒီးနဲဒၣ်, နကကၢ်လီၤကွံာ်လၢပှၤတဒိးဘၣ်တၢ်ကူး တရံးအကျါ, ဒီးကမံလီၤဒီးပှၤလၢအဘၣ်တၢ်မၤသံ အီၤလၢနးဧီၤဘီဧိၤလီၤ.
\p
\v 29 အဒိၣ်အိၣ်ဖဲန့ၣ်ဒီးအစီၤပၤတဖၣ်, ဒီးအပဒိၣ်ဖးဒိၣ် တဖၣ်အိၣ်ဝဲဒီးအဂံၢ်ဆူၣ်အဘါဆူၣ်ခဲလၢာ်န့ၣ် မံလီၤ ဒီးပှၤလၢအဘၣ်တၢ်မၤသံအီၤလၢ နးဧိၤဘီဧိၤန့ၣ်လီၤ. မံလီၤဝဲဒီးပှၤတဒိးဘၣ်တၢ်ကူးတရံး ဒီးပှၤလၢအလဲၤ လီၤတ့ၢ်ဆူတၢ်ပူၤလီၤ.
\p
\v 30 ကလံၤစိးအပဒိၣ်ဖးဒိၣ်အိၣ်ဖဲန့ၣ်, အဝဲသ့ၣ်ခဲလၢာ် ဒီးပှၤစံဒိၣ်ဖိခဲလၢာ် လၢအလဲၤလီၤဆူပှၤဘၣ်တၢ်မၤ သံအီၤလီၤ. လၢအတၢ်မၤပျံၤတၢ်လၢအမၤဝဲ, လၢအစိ အကမီၤအဃိ, အဝဲသ့ၣ်မဲာ်ဆှးလီၤ. တဒိးဘၣ်တၢ်ကူး တရံးဒီး, မံလီၤဝဲအိၣ်ဒီးပှၤလၢအဘၣ်တၢ်မၤသံအီၤ လၢနးဧိၤဘီဧိၤ, ဒီးတူၢ်အတၢ်မဲာ်ဆှးဒီးပှၤလၢအလဲၤ လီၤဆူတၢ်ပူၤအပူၤလီၤ.
\p
\v 31 ဖၤရိၤကထံၣ်ဘၣ်အီၤ, ဒီးကမၤမုာ်ထီၣ်က့ၤအသး လၢအပှၤဂီၢ်မုၢ်ခဲလၢာ်အဃိ, ဖၤရိၤဒီးအသုးမုၢ်လၢအ ဘၣ်တၢ်မၤသံအီၤလၢနးဧိၤဘီဧိၤခဲလၢာ်လီၤ. ကစၢ် ယွၤစံးဝဲဒၣ်.
\p
\v 32 ယဟ့ၣ်အတၢ်မၤပျံၤလၢကီၢ်မူအပူၤ, ဒီးတၢ်ကပာ် လီၤအီၤလၢပှၤတဒိးဘၣ် တၢ်ကူးတရံးအကျါ, အိၣ်ဒီး ပှၤလၢအဘၣ်တၢ်မၤသံအီၤလၢနးဧိၤဘီဧိၤ, ဖၤရိၤဒီး အပှၤဂီၢ်မုၢ်ခဲလၢာ်လီၤ, ကစၢ်ယွၤစံးဝဲဒၣ်.
\c 33
\cl ၃၃
\p
\v 1-2 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,― ပှၤကညီဖိ ခွါဧၢ, ကတိၤတၢ်ဒီးနပှၤဂီၢ်မုၢ်ဖိ, ဒီးစံးဘၣ်အီၤ, တုၤယ ဒုးဘၣ်ကီၢ်လၢနးဧိၤဘီဧိၤဒီး, ပှၤကီၢ်ဖိမ့ၢ်ဟံးန့ၢ်ပှၤတ ဂၤလၢအကီၢ်ပူၤ, ဒီးပာ်အီၤလၢပှၤပၢၤတၢ်ဖိဒီး,
\v 3 တုၤ အထံၣ်နးဧိၤဘီဧိၤဟဲဘၣ်ကီၢ်န့ၣ်ဒီး, မ့ၢ်အူထီၣ်ကွဲၤ ဒီးဒုးပလီၢ်ပှၤဂီၢ်မုၢ်အသးဒီး,
\v 4 ဖဲဒၣ်ပှၤလၢအနၢ်ဟူ ကွဲၤအသီၣ်, ဒီးတပလီၢ်ဘၣ်အသးတဂၤဂၤန့ၣ်နးဧိၤ ဘီဧိၤမ့ၢ်ဟဲဒီး စိာ်ထီၣ်ကွံာ်အီၤဒီး, အသွံၣ်ကအိၣ်လၢ အခိၣ်ဒၣ်ဝဲအဖီခိၣ်လီၤ.
\v 5 နၢ်ဟူကွဲၤအသီၣ်, ဒီးတပ လီၢ်ဘၣ်အသးဘၣ်. အသွံၣ်ကအိၣ်လၢအလိၤလီၤ. မ့ မ့ၢ်ပှၤလၢအပလီၢ်အသးန့ၣ် ကမၤပူၤမၤဖျဲးအသးလီၤ.
\p
\v 6 မ့မ့ၢ်ပှၤပၢၤတၢ်ဖိမ့ၢ်ထံၣ်ဘၣ် နးဧိၤဘီဧိၤဟဲဝဲ, ဒီးတ အူထီၣ်ဘၣ်ကွဲၤ, ဒီးတဒုးပလီၢ်ဘၣ်ပှၤဂီၢ်မုၢ်အသးဘၣ် ဒီး, နးဧိၤဘီဧိၤန့ၣ်မ့ၢ်ဟဲဒီး စိာ်ထီၣ်ကွံာ်ပှၤတဂၤဂၤ လၢအကျါဒီး, တၢ်စိာ်ထီၣ်ကွံာ်အီၤလၢအတၢ်ဒဲးဘး အဃိလီၤ. ဘၣ်ဆၣ်ဒီးယကဃုအသွံၣ်လၢပှၤပၢၤတၢ် ဖိအစုပူၤလီၤ.
\p
\v 7 ဒီးနဲဒၣ်ပှၤကညီဖိခွါဧၢ, ယပာ်တ့ၢ်နၤလၢပှၤပၢၤတၢ် ဖိလၢအံၣ်စရ့လးအပှၤဟံၣ်ဖိအဂီၢ်, ဒီးနဘၣ်ကနၣ် တၢ်ကတိၤလၢယထးခိၣ်, ဒီးဒုးပလီၢ်အသးလၢယၤ လီၤ.
\p
\v 8 တုၤယစံးဘၣ်ပှၤတတီတလိၤဘၣ်, ပှၤတတီတလိၤ ဘၣ်တဂၤဧၢ, သံဒီးနကသံဒီး, နမ့ၢ်တကတိၤဘၣ်ဒ် သိးနကဒုးပလီၢ်ပှၤတတီတလိၤအသးလၢ အကဃၣ် ကွံာ်အသးလၢအကျဲဘၣ်ဒီး, တၢ်လၢပှၤတတီတလိၤ ဘၣ်တဂၤန့ၣ် ကသံဝဲလၢအတၢ်ဒဲးဘးအဃိလီၤ. ဘၣ်ဆၣ်ဒီးယကဃုအသွံၣ်လၢနစုပူၤလီၤ.
\p
\v 9 မ့ၢ်နာ်သက့ဒ်န့ၣ်ဒီး နမ့ၢ်ဒုးပလီၢ်ပှၤတတီတလိၤအ သးလၢအကဃၣ်ကွံာ်အသးလၢအကျဲဒီး, မ့ၢ်တဃၣ် ကွံာ်ဘၣ်အသးလၢအကျဲဘၣ်ဒီး, ကသံဝဲလၢအတၢ် ဒဲးဘးအဃိလီၤ. ဘၣ်ဆၣ်ဒီးနမၤပူၤမၤဖျဲးနသးလံလီၤ.
\p
\v 10 ဒီးနဲဒၣ်အံၤပှၤကညီဖိခွါဧၢ, စံးဘၣ်အံၣ်စရ့လးအပှၤ ဟံၣ်ဖိ, သုကတိၤတၢ်, ဒီးသုစံး, ပတၢ်ကမၣ်ဒီးပတၢ် ဒဲးဘးအိၣ်လၢပလိၤ, ဒီးပဃဲၤလီၤကွံာ်လၢအဃိ, ဒီးပ ကမူဒံးဒ်လဲၣ်.
\p
\v 11 စံးဘၣ်အီၤ, ယမူယဲ, ကစၢ်ယွၤစံးဝဲဒၣ်, ပှၤတတီဘၣ် သံန့ၣ်တမ့ၢ်ဘၣ်အဘၣ်ယသးဘၣ်, မ့ၢ်အဘၣ်ယသး လၢအကဃၣ်ကွံာ်အသးလၢအကျဲဒီး မူဝဲလီၤ. ဃၣ် ကွံာ်သုသး, ဃၣ်ကွံာ်သုသးလၢသုကျဲအၢန့ၣ်တက့ၢ်. အဂ့ၢ်ဒ်အံၤ, အံၣ်စရ့လးအပှၤဟံၣ်ဖိသ့ၣ်ဧၢ, သုကသံ မ့ၢ်အဘၣ်မနုၤလဲၣ်.
\p
\v 12 ဒီးနဲဒၣ်အံၤပှၤကညီဖိခွါဧၢ, စံးဘၣ်နပှၤဂီၢ်မုၢ်ဖိ, ပှၤ အတီတဂၤအတၢ်တီန့ၣ် တမၤပူၤမၤဖျဲးအီၤလၢအမၤ ကမၣ်တၢ်အမုၢ်နံၤဘၣ်. ဒီးပှၤတတီဘၣ်တဂၤန့ၣ်တ လီၤဃံၤဘၣ်လၢအတၢ်တတီဘၣ်အဃိ လၢမုၢ်နံၤဖဲအ ဃၣ်ကွံာ်အသးလၢအတၢ်တတီတလိၤန့ၣ်ဘၣ်. ဒီးပှၤ တီန့ၣ်တမူဘၣ်လၢမုၢ်တနံၤဖဲအမၤတၢ်ဒဲးဘးန့ၣ်ဘၣ်.
\p
\v 13 တုၤယစံးလၢပှၤအတီအလိၤအဂ့ၢ်န့ၣ်, မူဒီးကမူဝဲ လီၤန့ၣ်ဒီး, မ့ၢ်သန့ၤအသးလၢအတၢ်တီ, ဒီးမၤတၢ်ဒဲး ဘးဒီး, တၢ်တသ့ၣ်နီၣ်ထီၣ်က့ၤဘၣ်အတၢ်တီနီတမံၤ ဘၣ်. မ့မ့ၢ်အကသံဝဲလၢအတၢ်ဒဲးဘးလၢအမၤဝဲအ ဃိလီၤ.
\p
\v 14 ဒီးတုၤယစံးလၢပှၤတတီတလိၤဘၣ်အဂ့ၢ်, သံဒီးက သံဝဲဒီး, မ့ၢ်ဃၣ်ကွံာ်အသးလၢအတၢ်ဒဲးဘးန့ၣ်, ဒီးမၤ တၢ်စံၣ်ညီၣ်, ဒီးတၢ်တီတၢ်လိၤဒီး,
\v 15 ပှၤတတီဘၣ်မ့ၢ် ဟ့ၣ်က့ၤတၢ်ဟ့ၣ်ကီၤ, မ့ၢ်ဟ့ၣ်ကၣ်တၢ်လၢအဂုာ်ဆူၣ် ပျီဆူၣ်, ဒီးတမၤတၢ်ဒဲးဘးဘၣ်, ဒီးမ့ၢ်လဲၤတၢ်လၢတၢ် မူအတၢ်သိၣ်တၢ်သီအပူၤဒီး, မူဒီးကမူဝဲလီၤ.
\p
\v 16 တၢ်တသ့ၣ်နီၣ်ထီၣ်ဘၣ် ထီဒါအီၤလၢအတၢ်ဒဲးဘး လၢအမၤဝဲနီတမံၤဘၣ်. မၤတ့ၢ်ဝဲလၢတၢ်စံၣ်ညီၣ်ဒီး တၢ်တီတၢ်လိၤလီၤ. မူဒီးကမူဝဲလီၤ.
\p
\v 17 ဘၣ်ဆၣ်ဒီးနပှၤဂီၢ်မုၢ်ဖိစံး, ယွၤအကျဲတတီတဘၣ် ဘၣ်လီၤ. မ့မ့ၢ်အဝဲသ့ၣ်အကျဲတတီတဘၣ်ဘၣ်လီၤ.
\p
\v 18 ဒီးတုၤပှၤတီပှၤလိၤဃၣ်ကွံာ်အသးလၢ အတၢ်တီ တၢ်လိၤ, ဒီးမၤတၢ်ဒဲးဘးဒီး, ကသံဝဲလၢအဃိလီၤ.
\p
\v 19 ဒီးတုၤပှၤတတီတလိၤဃၣ်ကွံာ်အသးလၢ အတၢ်တ တီတလိၤဘၣ်, ဒီးမၤတၢ်စံၣ်ညီၣ်, ဒီးတၢ်တီတၢ်လိၤ ဒီး, ကမူဝဲလၢအဃိလီၤ.
\p
\v 20 ဘၣ်ဆၣ်ဒီးသုစံး, ယွၤအကျဲတတီတလိၤဘၣ်လီၤ. ပှၤအံၣ်စရ့လးအပှၤဟံၣ်ဖိသ့ၣ်ဧၢ, ယစံၣ်ညီၣ်သု, တ ဂၤဒ်အကျဲဒၣ်ဝဲအသိး, တဂၤဒ်အကျဲဒၣ်ဝဲအသိး, စုာ် စုာ်လီၤ.
\p
\v 21 ဒီးလၢပကဲကုၢ်အနံၣ်တဆံခံနံၣ်တနံၣ်, လါဆံဆဲၣ် လါတလါထီၣ်ယဲၢ်နံၤတနံၤန့ၣ် တၢ်မၤအသးလၢပှၤ လၢအပူၤဖျဲးဒီးယရူၤၡလ့ၣ်တဂၤဟဲဝဲဆူယအိၣ်, ဒီးစံး ဝဲဒၣ်, တၢ်မၤလူၤလံဝ့ၢ်န့ၣ်လံ.
\p
\v 22 ယွၤအစုအိၣ်တ့ၢ်ဝဲလၢ ယလိၤလၢမဟါတနံၤလၢမုၢ် ဟါလၢပှၤလၢအပူၤဖျဲးတဂၤတချုးဟဲဒံးဘၣ်န့ၣ်ဒီး ဒုး အဲးထီၣ်တ့ၢ်ယထးခိၣ်တုၤအဝဲဒၣ် ဟဲဆူယအိၣ်လၢ မုၢ်ဂီၤလီၤ. ဒုးအဲးထီၣ်ယထးခိၣ်, ဒီးယတအိၣ်တအုၣ် လၢၤဘၣ်. ဒီးယွၤအကလုၢ်ဘၣ်ယၤဒီးစံးဝဲဒၣ်,
\v 23-24 ပှၤကညီဖိ ခွါဧၢ, ပှၤလၢအအိၣ်အဆိးလၢအံၣ်စရ့လးအလီၢ်အိၣ် သယုၢ်တဖၣ်အပူၤန့ၣ် ကတိၤတၢ်ဒီးစံးဝဲ, စီၤအၤဘြၤ ဟၣ်မ့ၢ်ပှၤတဂၤဃီ, ဒီးန့ၢ်ဘၣ်သါထံဧိၤကီၢ်ဧိၤန့ၣ်လီၤ. မ့မ့ၢ်ပဝဲဒၣ်အံၤပမ့ၢ်ပှၤအါဂၤလီၤ. တၢ်ဟ့ၣ်လီၤပှၤလၢ ထံဧိၤကီၢ်ဧိၤလၢပန့ၢ်သါတၢ်အဂီၢ်လီၤ.
\p
\v 25 မၤသးဒ်န့ၣ်ဒီးစံးဘၣ်အီၤ, ကစၢ်ယွၤစံးဒ်အံၤ, သုအီၣ် တၢ်ဒီးတၢ်သွံၣ်, ဒီးသုကျ့ထီၣ်သုမဲာ်ဆူသုတၢ်ဂီၤတၢ် ဖီၣ်, ဒီးသုလူလီၤတၢ်သွံၣ်လီၤ. ဒီးသုကန့ၢ်ဘၣ်ထံဧိၤ ကီၢ်ဧိၤစ့ၢ်ကီးဧါ.
\p
\v 26 သုသန့ၤသုသးလၢသုနးလီၤ. သုမၤတၢ်သးဘၣ်အၢ ဒီးသုမၤဘၣ်အၢပှၤလၢအဃၢၤအမါ, တဂၤပှၤလၢအ ဃၢၤအမါစုာ်စုာ်လီၤ. ဒီးသုကန့ၢ်ဘၣ်ထံဧိၤကီၢ်ဧိၤန့ၣ် စ့ၢ်ကီးဧါ.
\p
\v 27 စံးဘၣ်အီၤဒ်အံၤ, ကစၢ်ယွၤစံးဒ်အံၤ, ယမူယဲ, မ့ၢ်မး ပှၤအိၣ်ဝဲလၢတၢ်အိၣ်သယုၢ်အပူၤတဖၣ်န့ၣ် ကလီၤ ဃံၤလၢနးဧိၤဘီဧိၤ, ဒီးပှၤလၢအအိၣ်ဝဲလၢပှၢ်လၢ်ကျါ န့ၣ်ယကဟ့ၣ်လီၤကွံၤအီၤလၢ ဆၣ်ဖိကီၢ်ဖိဒ်သိးအ ကအီၣ်ကွံာ်အီၤ, ဒီးပှၤအိၣ်ဝဲလၢတိာ်ဧိၤတာ်ဧိၤအပူၤ, ဒီးလၢတၢ်အိပူၤန့ၣ် ကသံဝဲလၢတၢ်သံသတြိာ်လီၤ.
\p
\v 28 ဒီးယကမၤသယုၢ်တုၢ်ထံဧိၤကီၢ်ဧိၤန့ၣ်, ဒီးအဂံၢ်အဘါ အသးထီၣ်ထီန့ၣ်ကဆိတ့ၢ်, ဒီးအံၣ်စရ့လးအကစၢၢ် ကလိကအိၣ်သယုၢ်တုၤပှၤတခီဂာ်ဘၣ်အီၤနီတဂၤဘၣ်.
\p
\v 29 တုၤယမၤသယုၢ်တုၢ်ထံဧိၤကီၢ်ဧိၤန့ၣ်လၢ အတၢ်သး ဘၣ်အၢလၢအမၤဝဲအဃိဒီး, ကသ့ၣ်ညါဝဲလၢယမ့ၢ် ယွၤလီၤ.
\p
\v 30 ဒီးနဲဒၣ်အံၤ, ပှၤကညီဖိခွါဧၢ, နပှၤဂီၢ်မုၢ်ဖိကတိၤတၢ် လၢနဂ့ၢ်လၢတၢ်အဒူၣ်အဃၢၤ, ဒီးလၢဟံၣ်အကျဲစၢၤ ဃၢၤ, ဒီးကတိၤတၢ်တဂၤဒီးတဂၤ, ဒီးတဂၤဒီးအဒီ ပုၢ်ဝဲၢ်, ဒီးစံး, ဟဲလၢ်, ဒီးတၢ်ကတိၤလၢအဟဲလၢယွၤ အအိၣ်န့ၣ်မ့ၢ်ဒ်လဲၣ်ဒ်လဲၣ်န့ၣ်ကနၣ်တက့ၢ်.
\p
\v 31 ဒီးဟဲဝဲဆူနအိၣ် ဒ်ပှၤဂီၢ်မုၢ်အိၣ်ဖှိၣ်ရိဖှိၣ်အသိး, ဒီး ဆ့ၣ်နီၤလၢနမဲာ်ညါဒ်ယပှၤဂီၢ်မုၢ်အသိး, ဒီးနၢ်ဟူတၢ် ကတိၤဘၣ်ဆၣ်ဒီး, တမၤဘၣ်အီၤဘၣ်. အဂ့ၢ်ဒ်အံၤ, အဲၣ်ဒိးတၢ်လၢအထးခိၣ်လီၤ. မ့မ့ၢ်အသးလဲၤထွဲအသး ကွံတၢ်အခံလီၤ.
\p
\v 32 ဒီးကွၢ်ကွၢ်, နအိၣ်လၢအဂီၢ်မၤသးဒ်ပှၤလၢအကလုၢ် မုာ်, လၢအသံကျံတၢ်သ့မးတဂၤအတၢ်သးဝံၣ်မုာ်မုာ် အသိးန့ၣ်လီၤ. အဂ့ၢ်ဒ်အံၤ, နၢ်ဟူနတၢ်ကတိၤဘၣ်ဆၣ် ဒီး, တမၤဘၣ်အီၤဘၣ်.
\p
\v 33 ဒီးတုၤတၢ်န့ၣ်မၤအသးဒီး, (ကွၢ်ကွၢ်, ကမၤအသး လီၤ.), တုၤနုၤတစုကသ့ၣ်ညါဝဲလၢဝံတဂၤအိၣ်တ့ၢ် လံလၢအကျါလံလီၤ.
\c 34
\cl ၃၄
\p
\v 1-2 ဒီးယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါ ဧၢ, ကတိၤတၢ်လၢဝံကျိာ်ထီဒါအံၣ်စရ့လး အပှၤကွၢ် သိ, ကတိၤတၢ်လၢဝံကျိာ်ဒီးစံးဘၣ်အီၤ, ပှၤကွၢ်သိတ ဖၣ်ဒၣ်လဲာ်, ကစၢ်ယွၤစံးဒ်အံၤ, အံၣ်စရ့လးအပှၤကွၢ် သိလၢအကွၢ်လီၤအသးတဖၣ်န့ၣ် ဘၣ်အဖှီၣ်လီၤ, ပှၤ ကွၢ်သိကြၢးဒုးအီၣ်အသိတဖုအဆၣ်, တမ့ၢ်ဘၣ်ဧါ.
\p
\v 3 သုအီၣ်တၢ်အဘီၣ်, ဒီးသုကူသိးဒီးသိအဆူၣ်, သုမၤ သံတၢ်အဘီၣ်လီၤ. မ့မ့ၢ်သုတဒုးအီၣ်တၤသိတဖုအ ဆၣ်ဘၣ်.
\p
\v 4 တၢ်လၢအဂံၢ်စၢ်အဘါစၢ်န့ၣ် သုတဒုးဆူၣ်ထီၣ်ဘၣ် အီၤဘၣ်, ဒီးတၢ်လၢအဆါဝဲန့ၣ်သုတမၤဘျါဘၣ်အီၤ ဘၣ်, ဒီးတၢ်လၢအဘၣ်တူာ်န့ၣ်သုတဘိၣ်ထီၣ်ဘၣ် အီၤဘၣ်, ဒီးတၢ်လၢတၢ်ဟီထီၣ်ကွံာ်အီၤန့ၣ်သုတဟဲ က့ၤစိာ်ဘၣ်အီၤဘၣ်, ဒီတၢ်လၢအဟးဖျိးကျဲန့ၣ်သုတ ဃုဘၣ်အီၤဘၣ်. မ့မ့ၢ်သုပၢအီၤလၢတၢ်မၤဆူၣ်, ဒီးတၢ် အစုဆူၣ်အခီၣ်သကးလီၤ.
\p
\v 5 မၤသးဒ်န့ၣ်ဒီး မ့ၢ်ပှၤကွၢ်သိဖိတအိၣ်ဘၣ်ဒီး, အိၣ်ပြံ ပြါဝဲ, ဒီးကဲထီၣ်တၢ်အီၣ်လၢကယဲၢ်ဆၣ်ဖိကီၢ်ဖိလၢ ပှၢ်လၢ်ကျါအဂီၢ်, ဒီးအိၣ်ပြံပြါဝဲလီၤ.
\p
\v 6 ယသိးဟးဖျိးလၢကစၢၢ်ကလိခဲလၢာ်အလိၤ, ဒီးလၢတၢ်စိခိၣ်ထီကိးဖျၢၣ်ဒဲးအလိၤလီၤ. မ့ၢ်မးယသိတဖု လီၤပြံလီၤပြါဝဲလၢကီၢ်ဒီဘ့ၣ်ညါအပူၤ, ဒီးပှၤဃုအီၤ တအိၣ်, ပှၤချုအီၤတအိၣ်ဘၣ်လီၤ.
\p
\v 7 မၤသးဒ်န့ၣ်ဒီးပှၤကွၢ်သိသ့ၣ်ဧၢ, ကနၣ်ယွၤအကလုၢ် တက့ၢ်.
\v 8 ယမူယဲ, ကစၢ်ယွၤစံးဝဲဒၣ်, မ့ၢ်မးမ့ၢ်ယသိတ ဖုကဲထီၣ်တၢ်ဂုာ်န့ၢ်, ဒီးယသိတဖုကဲထီၣ်တၢ်အီၣ်လၢ ကယဲၢ်ဆၣ်ဖိကီၢ်ဖိလၢပှၢ်လၢ်ကျါခဲလၢာ်အဂီၢ်, လၢ ပှၤကွၢ်သိတအိၣ်ဘၣ်အဃိ, ဒီးမ့ၢ်ယပှၤကွၢ်သိတဃု ဘၣ်ယသိတဖုဘၣ်, ဒီးကွၢ်လီၤဒၣ်အသး, ဒီးတဒုး အီၣ်ဘၣ်ယသိတဖုအဆၣ်ဘၣ်ဒီး,
\v 9 ပှၤကွၢ်သိသ့ၣ်ဧၢ, ကနၣ်ယွၤအကလုၢ်တက့ၢ်.
\v 10 ကစၢ်ယွၤစံးဒ်အံၤ, ကွၢ် ကွၢ်, ယထီဒါပှၤကွၢ်သိ, ဒီးယကဃုယသိတဖုလၢအ စုပူၤ, ဒီးဒုးဆိတ့ၢ်အကွၢ်သိတဖုန့ၣ်, ဒီးပှၤကွၢ်သိဖိတ ကွၢ်လီၤလၢၤဘၣ်အသးဒၣ်ဝဲဘၣ်. ဒီးယကမၤပူၤမၤ ဖျဲးယသိတဖုလၢအထးခိၣ်ဒ်သိး, အသုတကဲထီၣ်တၢ် အီၣ်လၢအဂီၢ်တဂ့ၤလီၤ.
\v 11 အဂ့ၢ်ဒ်အံၤ, ကစၢ်ယွၤစံးဒ်အံၤ, ကွၢ်ကွၢ်, ယဲဒၣ်အံၤ, ယၤဒၣ်လဲာ်, ယကဃုယသိတဖု, ဒီးယကချုအီၤ,―
\p
\v 12 ဒ်ပှၤကွၢ်သိအသိတဖုလၢ မုၢ်တနံၤလၢအအိၣ်လၢအ သိလၢအအိၣ်ပြံပြါအကျါအသိးန့ၣ် ယကဃုယသိ တဖုဒ်န့ၣ်သိး, ဒီးမၤပူၤဖျဲးအီၤလၢကယဲၢ်တၢ်အလီၢ် လၢအလီၤပြံလီၤပြါလၢ မုၢ်တနံၤလၢအအိၣ်ဒီးတၢ် အၢၣ်ဒီးတၢ်ခံးန့ၣ်လီၤ.
\p
\v 13 ဒီးယကဒုးဟဲထီၣ်အီၤလၢ ပှၤကလုာ်တဖၣ်အကျါ, ဒီးထၢဖှိၣ်အီၤလၢကီၢ်ခဲလၢာ်အပူၤ, ဒီးယကဒုးဟဲက့ၤ အီၤဆူအကီၢ်ဒၣ်ဝဲအပူၤ, ဒီးဒုးအီၣ်အဆၣ်လၢအံၣ်စ ရ့လးအကစၢၢ်ကလိ, လၢတၢ်တြိတဖၣ်အပူၤ, ဒီးလၢ ပှၤအိၣ်ဝဲဆိးဝဲလၢအလီၢ်ပူၤခဲလၢာ် လၢထံဧိၤကီၢ်ဧိၤ အပူၤလီၤ.
\p
\v 14 ယကဒုးအီၣ်အဆၣ်လၢတၢ်အီၣ်ဆၣ်အလီၢ်ဂ့ၤ, ဒီး လၢအံၣ်စရ့လး အကစၢၢ်ကလိထီန့ၣ်အဂၢၤကအိၣ်, ဒီးကကိာ်လီၤဖဲန့ၣ်လၢအဂၢၤဂ့ၤအပူၤ, ဒီးကအီၣ်အ
\p
\v 15 ဆၣ်ဝံၣ်လၢအံၣ်စရ့လးအကစၢၢ်ကလိလီၤ. ယကဒုး အီၣ်ယသိတဖုအဆၣ်, ဒီးယကဒုးကိာ်လီၤအီၤလီၤ, ကစၢ်ယွၤစံးဝဲဒၣ်.
\p
\v 16 ယကဃုတၢ်လၢအဟါမၢ်, ဒီးဟဲက့ၤတၢ်လၢတၢ်ဟီ ထီၣ်ကွံာ်အီၤ, ဒီးယကဘိၣ်ထီၣ်တၢ်လၢအကၢ်, ဒီးယ ကဒုးဆူၣ်ထီၣ်တၢ်လၢအဆါလီၤ. မ့မ့ၢ်တၢ်လၢအဘီၣ် ဝဲဒီးဆူၣ်ဝဲန့ၣ် ယကမၤဟးဂီၤအီၤလီၤ. ယကကွၢ်အီၤ လၢတၢ်စံၣ်ညီၣ်လီၤ.
\p
\v 17 တၢ်လၢသုအံၤ, ယသိဒီးမဲာ်တဲးလဲးတဖုဧၢ. ကစၢ်ယွၤ စံးဒ်အံၤ, ကွၢ်ကွၢ်, ယစံၣ်ညီၣ်တၢ်လၢသိဒီးသိအဘၢၣ် စၢၤ, ဒီးလၢသိဖါဒီးမဲာ်တဲးလဲးဖါအဘၢၣ်စၢၤလီၤ.
\p
\v 18 သုအီၣ်ကွံာ်တၢ်အီၣ်ဆၣ်အလီၢ်ဂ့ၤ မ့ၢ်အဆံးသတးဒီး, သုယီၢ်လီၤတံၢ်လၢ သုခီၣ်တၢ်အိၣ်လီၤတဲာ်လၢသုအီၣ် ဆၣ်အလီၢ်စ့ၢ်ကီးဧါ. ဒီးသုအီထံနိၣ်မ့ၢ်အဆံးသတးဒီး သုမၤဒုထီၣ်ထံအိၣ်လီၤတဲာ်လၢ သုခီၣ်န့ၣ်စ့ၢ်ကီးဧါ.
\p
\v 19 တၢ်လၢယသိဒီးယမဲာ်တဲးလဲးန့ၣ် မ့ၢ်အအီၣ်တၢ်လၢ သုယီၢ်လီၤတံၢ်လၢသုခီၣ်, ဒီးအီတၢ်လၢသုမၤဒုထီၣ် လၢသုခီၣ်လီၤ.
\p
\v 20 မၤသးဒ်န့ၣ်ဒီးကစၢ်ယွၤစံးလၢအီၤဒ်အံၤ, ကွၢ်ကွၢ်, ယဲ ဒၣ်အံၤ, ယၤဒၣ်လဲာ်, ယကစံၣ်ညီၣ်တၢ်လၢသိဘီၣ်ဒီး သိဃဲၤအဘၢၣ်စၢၤလီၤ.
\p
\v 21 မ့ၢ်သုဆီၣ်တနံးတၢ်လၢ သုကပၤဒီးလၢသုဖံဘၣ်ခိၣ်, ဒီးဘျၢၣ်ကယဲၢ်တၢ်လၢအဆါ, လၢသုနၢၤတုၤသုမၤ လီၤပြံပြါအီၤဒီး,
\v 22 ယကအုၣ်က့ၤခီၣ်က့ၤယသိတဖု, ဒီးတကဲထီၣ်လၢၤဘၣ်တၢ်ဂုာ်န့ၢ်အလီၢ်, ဒီးယကစံၣ် ညီၣ်တၢ်လၢသိဒီးသိအဘၢၣ်စၢၤလီၤ.
\p
\v 23 ဒီးယကပာ်ပှၤကွၢ်သိတဂၤလၢအဖီခိၣ်, ဒီးကကွၢ် အီၤ, ယခ့ယပှၤစီၤဒၤဝံးဒၣ်လဲာ်လီၤ. ကကွၢ်အီၤ, ဒီးက ကဲထီၣ်အပှၤကွၢ်သိလီၤ.
\p
\v 24 ဒီးယၤယွၤအံၤ, ယကကဲထီၣ်အကစၢ်, ဒီးယခ့ယပှၤ စီၤဒၤဝံးကကဲထီၣ် ပဒိၣ်ဖးဒိၣ်တဂၤလၢအကျါလီၤ. ယၤယွၤအံၤယကတိၤလံတၢ်လံ.
\p
\v 25 ယကအၢၣ်လီၤအီလီၤတၢ်ဃူတၢ်ဖိး အတၢ်အၢၣ်လီၤ အီလီၤလီၤ. ဒီးယကမၤစှီၢ်ကွံာ်ဆၣ်ဖိကီၢ်ဖိအဒူလၢထံ ဧိၤကိၢ်ဧိၤအပူၤ, ဒီးကအိၣ်ဝဲဆိးဝဲခၢၣ်သနၢၢ်လၢပှၢ်မုၢ် ကနၢ, ဒီးမံဝဲလၢသ့ၣ်ပှၢ်လၢ်အကျါလီၤ.
\p
\v 26 ဒီးယကပာ်အီၤဒီးတၢ်ဝးတရံးယတၢ်စိခိၣ်လၢ တၢ် ဆိၣ်ဂ့ၤအလီၢ်, ဒီးယကဒုးဟဲတၢ်စူၤလၢအကတီၢ်ဒၣ်ဝဲ အပူၤလီၤ. တၢ်ဆိၣ်ဂ့ၤအတၢ်ဟဲစူၤန့ၣ်ကအိၣ်ဝဲလီၤ.
\p
\v 27 ဒီးသ့ၣ်လၢဟီၣ်ခိၣ်အကဝီၤပူၤန့ၣ်ကသၣ်ထီၣ်, ဒီး ဟီၣ်ခိၣ်ကဒုးအါထီၣ်တၢ်, ဒီးအဝဲသ့ၣ်ကအိၣ်ခၢၣ်သ နၢၣ်လၢအကီၢ်ပူၤ, ဒီးတုၤယမၤတဲာ်ကွံာ်အနီၣ်ယိးဘိ အပျံၤ, ဒီးမၤပူၤမၤဖျဲးအီၤဒီးပှၤလၢအမၢကဲကုၢ်အီၤဒီး, ကသ့ၣ်ညါဝဲလၢယမ့ၢ်ယွၤလီၤ.
\p
\v 28 ဒီးတကဲထီၣ်လၢၤဘၣ်တၢ်ဂုာ်န့ၢ်အလီၢ်လၢ ပှၤက လုာ်တဖၣ်အဂီၢ်ဘၣ်, ဒီးထံဧိၤကီၢ်ဧိၤအဆၣ်ဖိကီၢ်ဖိ တအီၣ်ကွံာ်ဘၣ်အီၤဘၣ်. ဒီးကအိၣ်ခၢၣ်သနၢၢ်, ဒီးတၢ် တမၤပျံၤဘၣ်အီၤနီတမံၤဘၣ်.
\p
\v 29 ယကဒုးမဲထီၣ်တၤသၣ်အလီၢ်လၢ တၢ်အမံၤလၤသၣ် ကပီၤအဂီၢ်, ဒီးပှၤတလၢာ်လၢၤဘၣ် လၢကီၢ်ပူၤလၢ တၢ်သၣ်ဝံၤအသးအဃိဘၣ်. ဒီးတဘၣ်လၢၤဘၣ်တၢ် မဲာ်ဆှးဘၣ်ဃးဒီးပှၤကလုာ်တဖၣ်ဘၣ်.
\p
\v 30 တုၤနုၤတဘျီကသ့ၣ်ညါဝဲလၢယၤယွၤအံၤ, အကစၢ် န့ၣ်အိၣ်ဝဲဒီးအီၤ, ဒီးအဝဲသ့ၣ်အံၣ်စရ့လးအပှၤဟံၣ်ဖိ န့ၣ်မ့ၢ်ယပှၤဂီၢ်မုၢ်လီၤ.
\p
\v 31 ဒီးသုဝဲသ့ၣ်, ယသိတဖု, ယတၢ်အီၣ်ဆၣ်အလီၢ်အသိ တဖု, မ့ၢ်ယပှၤဂီၢ်မုၢ်လီၤ. ဒီးယဲဒၣ်အံၤ, ယမ့ၢ်သုကစၢ် လီၤ, ကစၢ်ယွၤစံးဝဲဒၣ်.
\c 35
\cl ၃၅
\p
\v 1 ဒီးကစၢ်ယွၤအကလုၢ်ဘၣ်ယၤဒီးစံးဝဲဒၣ်,
\v 2 ― ပှၤကညီ ဖိခွါဧၢ, ကွၢ်လၢနမဲာ်ဆူကစၢၢ်စ့ဧၢ်, ဒီးကတိၤတၢ်လၢ ဝံကျိာ်လၢအလိၤ,
\v 3 ဒီးစံးလၢအီၤ, ကစၢ်ယွၤစံးဒ်အံၤ, ကစၢၢ်စ့ဧၢ်ဧၢ, ကွၢ်ကွၢ်, ယထီဒါနၤ, ဒီးယကယူာ်ထီၣ် ယစုလၢနဖီခိၣ်, ဒီးယကမၤသယုၢ်တုၢ်နၤလီၤ.
\v 4 ဒီး ယကမၤလူၤနဝ့ၢ်တဖၣ်, ဒီးနကအိၣ်သယုၢ်, ဒီးနက သ့ၣ်ညါလၢယမ့ၢ်ယွၤလီၤ.
\p
\v 5 အဂ့ၢ်ဒ်အံၤ, နသးဟ့တၢ်ထီဘိ, ဒီးနဟ့ၣ်လီၤကွံာ်ပှၤ အံၣ်စရ့လးဖိလၢနးအကနၣ်လၢအဘၣ် နးဘၣ်ဖှီၣ်အ ကတီၢ်, ဖဲအကတီၢ်လၢတၢ်ဒဲးဘးမၤလၢာ်တၢ်လီၤ.
\p
\v 6 မၤသးဒ်န့ၣ်ဒီးယမူယဲ, ကစၢ်ယွၤစံးဝဲဒၣ်, ယကက တဲာ်ကတီၤနၤလၢတၢ်သွံၣ်အဂီၢ်, ဒီးတၢ်သွံၣ်ကလူၤ နၤလီၤ. မ့ၢ်နတသးဟ့ဘၣ်တၢ်သွံၣ်ဘၣ်ဒီး, တၢ်သွံၣ် ကလူၤနၤလီၤ.
\p
\v 7 ဒီးယကမၤသယုၢ်တုၢ်ကစၢၢ်စ့ဧၢ်, ဒီးယကဒီၣ်တဲာ် ကွံာ်ပှၤလၢအဟးထီၣ်, ဒီးပှၤလၢအဟဲက့ၤလီၤ.
\p
\v 8 ဒီးယကမၤပှဲၤအကစၢၢ်ကလိလၢ ပှၤဘၣ်တၢ်မၤသံ အီၤလီၤ. လၢနတၢ်စိခိၣ်အလိၤ, ဒီးလၢနတၢ်ပျီပူၤ, ဒီး လၢနကစၢၢ်ကဆူးအပူၤခဲလၢာ်န့ၣ် ပှၤလၢအဘၣ်တၢ် မၤသံအီၤလၢနးကလီၤဃံၤဝဲလီၤ.
\p
\v 9 ယကမၤသယုၢ်တုၢ်နၤလီၤထူလီၤယိာ်, ဒီးပှၤတအိၣ် တဆိးဘၣ်လၢနဝ့ၢ်တဖၣ်အပူၤန့ၣ်, ဒီးသုကသ့ၣ်ညါ လၢယမ့ၢ်ယွၤလီၤ.
\p
\v 10 မ့ၢ်နစံးလၢပှၤခံကလုာ်အံၤ, ဒီးကီၢ်ခံဘ့ၣ်အံၤကကဲ ထီၣ်ပတၢ်, ဒီးပကမၤန့ၢ်အီၤဒီး, (ဘၣ်ဆၣ်ဒီးယွၤအိၣ် တ့ၢ်ဖဲန့ၣ်,)
\v 11 မၤသးဒ်န့ၣ်ဒီးယမူယဲ, ကစၢ်ယွၤစံးဝဲ ဒၣ်, ယကမၤယဲဒ်နမၤလၢနသးထီၣ်ဒီးနသးကါ လၢ နသးဟ့အီၤအဃိအသိးန့ၣ်, ဒီးတုၤယစံၣ်ညီၣ်နၤဒီး, ယကလီၣ်ဖျါထီၣ်ယသးလၢအမဲာ်ညါလီၤ.
\p
\v 12 ဒီးသုကသ့ၣ်ညါလၢယမ့ၢ်ယွၤ, ဒီးလၢယနၢ်ဟူသု ဒုၣ်ဒွဲၣ်တၢ်လၢ သုကတိၤတၢ်ထီဒါအံၣ်စရ့လးအက စၢၢ်ကလိ, ဒီးနစံး, အိၣ်သယုၢ်ဝဲ, တၢ်ဟ့ၣ်လီၤအီၤလၢ ပှၤလၢပကမၤလၢာ်ကွံာ်အီၤလီၤ.
\p
\v 13 ဒီးသုပာ်ကဖိသုသးလၢ သုထးခိၣ်ထီဒါယၤ, ဒီးမၤ အါထီၣ်နတၢ်ကတိၤထီဒါယၤလီၤ. ယနၢ်ဟူလံအဝဲ န့ၣ်လံ.
\p
\v 14 ကစၢ်ယွၤစံးဒ်အံၤ, တုၤဟီၣ်ခိၣ်ဒီဘ့ၣ်ညါသးခုဒီး, ယကကတဲာ်ကတီၤ တၢ်အိၣ်သယုၢ် တုၢ်လၢနဂီၢ် လီၤ.
\v 15 ဒ်နသးခုလၢအံၣ်စရ့လးအဟံၣ်, ယတၢ်န့ၢ် သါအဖီခိၣ်လၢအအိၣ်သယုၢ်အဃိအသိးန့ၣ်, ယက မၤနၤဒ်န့ၣ်သိးလီၤ. ကစၢၢ်စ့ဧၢ်, ဒီးအဒိၣ်ဒီဘ့ၣ်ညါက အိၣ်သယုၢ်, ဒီးကသ့ၣ်ညါဝဲလၢယမ့ၢ်ယွၤလီၤ.
\c 36
\cl ၃၆
\p
\v 1 ဒီးနဲဒၣ်ပှၤကညီဖိခွါဧၢ, ကတိၤတၢ်လၢဝံကျိာ်လၢ အံၣ်စရ့လးအကစၢၢ်ကလိအဂ့ၢ်, ဒီးစံး, အံၣ်စရ့လးအ ကစၢၢ်သ့ၣ်ဧၢ, ကနၣ်ကစၢ်ယွၤအကလုၢ်တက့ၢ်.
\p
\v 2 ကစၢ်ယွၤစံးဒ်အံၤ, မ့ၢ်တၢ်အဒုၣ်အဒါစံးလၢသုဂ့ၢ်, ကျၢၤသးတၢ်အလီၢ်ထီၣ်ထီအထူအယိာ် ကဲထီၣ်ပတၢ် န့ၢ်သါအလီၢ်လံဒီး,
\v 3 ကတိၤတၢ်လၢဝံကျိာ်ဒီးစံး, က စၢ်ယွၤစံးဒ်အံၤ, မ့ၢ်မးမ့ၢ်ပှၤမၤသယုၢ်သု, ဒီးယူၢ်လီၤ ကွံာ်သုကိးခီဒဲး, ဒ်သိးသုကကဲထီၣ်တၢ်န့ၢ်သါလၢပှၤ ကလုာ်တဖၣ်လၢအအိၣ်လီၤတဲာ်အဂီၢ်, ဒီးတၢ်ကတိၤ တၢ်အလီၢ်လၢ ပှၤကတိၤဒၣ်တၢ်အဂီၢ်ဒီးတၢ်ဒုၣ်ဒွဲၣ် အလီၢ်လၢပှၤဂီၢ်မုၢ်အဂီၢ်,
\p
\v 4 မၤသးဒ်န့ၣ်ဒီးအံၣ်စရ့လးအကစၢၢ်သ့ၣ်ဧၢ, ကနၣ် ကစၢ်ယွၤအကလုၢ်တက့ၢ်. ကစၢ်ယွၤစံးလၢကစၢၢ်က လိ, ဒီးတၢ်စိခိၣ်, ဒီးကစၢၢ်ကဆူး, ဒီးတၢ်ပျီပူၤတၢ်အ လီၢ်အိၣ်သယုၢ်, ဒီးဝ့ၢ်တဖၣ်လၢပှၤလဲၤသဒၣ်အီၤလၢ အကဲထီၣ်တၢ်ဂုာ်န့ၢ်, ဒီးတၢ်မၤတရီတပါအလီၢ်လၢ ပှၤကလုာ်လၢအအိၣ်လီၤတဲာ်တဖၣ်အဂီၢ်,
\v 5 မၤသးဒ် န့ၣ်ဒီးကစၢ်ယွၤစံးဒ်အံၤ, မ့ၢ်မးယကတိၤတ့ၢ်တၢ်လၢ ယသးက့ၣ်ထီဒါပှၤကလုာ်တဖၣ်လၢအအိၣ်လီၤတဲာ်, ဒီးထီဒါပှၤအဒိၣ်ဖိခဲလၢာ်လၢအဟံးန့ၢ်ပာ် ယကီၢ်လၢ အဂီၢ်ဒၣ်ဝဲလၢအသးခုလၢအသးဒီဖျၢၣ်ညါ, ဒီးပာ်က ဖိအသးဒ်သိးအကပာ်အီၤလၢ တၢ်ဂုာ်န့ၢ်အလီၢ်လၢအ သးလီၤ.
\p
\v 6 မၤသးဒ်န့ၣ်ဒီးကတိၤတၢ်လၢဝံကျိာ် လၢကီၢ်အံၣ်စ ရ့လးအဂ့ၢ်, ဒီးစံးဘၣ်ကစၢၢ်ကလိ, ဒီးတၢ်စိခိၣ်, ဒီးက စၢၢ်ကဆူး, ဒီးတၢ်ပျီပူၤ, ကစၢ်ယွၤစံးဒ်အံၤ, ကွၢ်ကွၢ်, ယကတိၤတ့ၢ်တၢ်လၢယသးက့ၣ်, ဒီးလၢယသးကဲၤ ထီၣ်လီၤ. အဂ့ၢ်ဒ်အံၤ, သုဘၣ်တ့ၢ်ပှၤကလုာ်တဖၣ် အတၢ်ဒုၣ်ဒွဲၣ်လီၤ.
\p
\v 7 မၤသးဒ်န့ၣ်ဒီးကစၢ်ယွၤစံးဒ်အံၤ, ယယူာ်ထီၣ်လံယ စုလံ, ဒီးယဆိၣ်, မ့ၢ်မးပှၤကလုာ်တဖၣ်လၢအအိၣ်ဝး တရံးသု, အဝဲသ့ၣ်ကဘၣ်အတၢ်ဒုၣ်ဒွဲၣ်လီၤ.
\p
\v 8 မ့မ့ၢ်သုဝဲသ့ၣ်အံၣ်စရ့လးအကစၢၢ်သ့ၣ်ဧၢ, သုကယူာ် ထီၣ်သုသ့ၣ်အဒ့, ဒီးသၣ်ထီၣ်တၢ်လၢယပှၤဂီၢ်မုၢ်အံၣ် စရ့လးအဂီၢ်လီၤ. အဂ့ၢ်ဒ်အံၤ, ဘူးဒီးအကဟဲလီၤ.
\v 9 အ ဂ့ၢ်ဒ်အံၤ, ကွၢ်ကွၢ်, ယအိၣ်လၢသုဂီၢ်, ဒီးယကဃၣ်ယ သးဆူသုအိၣ်, ဒီးပှၤကထဲၣ်သု, ဒီးဖှံတၢ်လၢသုလိၤလီၤ.
\p
\v 10 ဒီးယကမၤအါထီၣ်ပှၤကညီလၢသုလိၤ, ကယဲၢ်အံၣ် စရ့လးအပှၤဟံၣ်ဖိခဲလၢာ်ဒၣ်လဲာ်, အဝဲသ့ၣ်ခဲလၢာ်, ဒီးပှၤကအိၣ်ကဆိးလၢဝ့ၢ်တဖၣ်အပူၤ, ဒီးပှၤကမၤထီၣ် က့ၤတၢ်အိၣ်သယုၢ်လီၤ.
\p
\v 11 ဒီးယကမၤအိၣ်ထီၣ်ပှၤကညီ, ဒီးဆၣ်ဖိကီၢ်ဖိလၢသု လိၤ, ဒီးကအါထီၣ်ဝဲ, ဒီးသၣ်ထီၣ်, ဒီးတၢ်ကအိၣ်က ဆိးလၢသုလိၤဒ်လၢပျၢၤအသိးန့ၣ်, ဒီးယကမၤသုဂ့ၤ န့ၢ်လၢအခီၣ်ထံးတက့ၢ်, ဒီးသုကသ့ၣ်ညါလၢယမ့ၢ် ယွၤလီၤ.
\p
\v 12 ဒီးယကဒုးလဲၤပှၤကညီလၢသုလိၤ, ယပှၤဂီၢ်မုၢ်အံၣ် စရ့လးဒၣ်လဲာ်, ဒီးကန့ၢ်သါနၤ, ဒီးနကကဲထီၣ်အတၢ် န့ၢ်သါ, ဒီးနတမၤတူာ်ဖိလၢၤဘၣ်အဖိဘၣ်.
\p
\v 13 ကစၢ်ယွၤစံးဒ်အံၤ, မ့ၢ်အဝဲသ့ၣ်စံးဘၣ်သု, နအီၣ်ကွံာ် ပှၤကညီ, ဒီးမၤတူာ်ဖိပှၤကလုာ်တဖၣ်လီၤ.
\v 14 မၤသးဒ် န့ၣ်ဒီးနတအီၣ်လၢၤဘၣ်ပှၤကညီဘၣ်, ဒီးနတဒုးတူာ် ဖိလၢၤဘၣ်နပှၤကလုာ်တဖၣ်ဘၣ်, ကစၢ်ယွၤစံးဝဲ ဒၣ်,
\v 15 ဒီးယတဒုးဟူထီၣ်လၢၤဘၣ် ပှၤကလုာ်တဖၣ် အတၢ်ဒုၣ်ဒွဲၣ်နၤဘၣ်, ဒီးနတဘၣ်လၢၤဘၣ်ပှၤဂီၢ်မုၢ်အ တၢ်မၤတရီတပါဘၣ်, ဒီးနတဒုးတူာ်ဖိလၢၤဘၣ်နပှၤ ကလုာ်ဘၣ်, ကစၢ်ယွၤစံးဝဲဒၣ်.
\v 16 ဒီးယွၤအကလုၢ်ဘၣ်ယၤ, ဒီးစံးဝဲဒၣ်,
\v 17 ပှၤကညီ ဖိခွါဧၢ, လၢပှၤအံၣ်စရ့လးဖိအိၣ်ဆိးဝဲလၢ အကီၢ်ဒၣ် ဝဲအပူၤန့ၣ်မၤဘၣ်အၢအီၤလၢအကျဲ, ဒီးလၢအမၤတၢ် လီၤ. အကျဲလၢယမဲာ်ညါမၤသးဒ်ပိာ်မုၣ်လၢအဆှုၣ် အသးအတၢ်တကဆှီဘၣ်အသိးန့ၣ်လီၤ.
\p
\v 18 ဒီးယလူလီၤယသးကဲၤထီၣ်လၢအဖီခိၣ်လၢ တၢ်သွံၣ် လၢအလူလီၤဝဲလၢထံဧိၤကီၢ်ဧိၤအပူၤအဃိ, ဒီးလၢအ မၤဘၣ်အၢအီၤလၢအတၢ်ဂီၤတၢ်ဖီၣ်အဃိလီၤ.
\p
\v 19 ဒီးယမၤလီၤပြံလီၤပြါအီၤလၢ ပှၤကလုာ်တဖၣ်အ ကျါ, ဒီးလီၤမုၢ်လီၤဖးဝဲလၢကီၢ်တဖၣ်အပူၤလီၤ. ယစံၣ် ညီၣ်အီၤဒ်အကျဲအသိး, ဒီးဒ်အမၤတၢ်အသိးန့ၣ်လီၤ.
\p
\v 20 ဒီးတုၤအလဲၤတုၤဝဲလၢပှၤကလုာ်တဖၣ်အကျါ, ဖဲအ လဲၤတၢ်ဒီး, မၤဘၣ်အၢယမံၤစီဆှံလီၤ. ပှၤစံးလၢအဂ့ၢ် န့ၣ်, အဝဲအံၤမ့ၢ်ယွၤအပှၤဂီၢ်မုၢ်, ဒီးဟးထီၣ်ကွံာ်လၢအ ကီၢ်ပူၤလီၤ.
\p
\v 21 ဒီးယသးလီယမံၤစီဆှံလၢ ပှၤအံၣ်စရ့လးဖိမၤဘၣ် အၢဝဲလၢပှၤကလုာ်တဖၣ်အကျါဖဲအလဲၤတၢ်လီၤ.
\p
\v 22 မၤသးဒ်န့ၣ်ဒီးစံးဘၣ်အံၣ်စရ့လးအပှၤဟံၣ်ဖိ, ကစၢ် ယွၤစံးဒ်အံၤ, အံၣ်စရ့လးအပှၤဟံၣ်ဖိသ့ၣ်ဧၢ, ယမၤတၢ် အံၤလၢသုဃိတမ့ၢ်ဘၣ်, မ့ၢ်လၢယမံၤစီဆှံလၢသုမၤ ဘၣ်အၢအီၤလၢပှၤကလုာ်တဖၣ်အကျါ ဖဲသုလဲၤတၢ် အဃိလီၤ.
\p
\v 23 ဒီးယကပာ်စီဆှံယမံၤဒိၣ် လၢအဘၣ်အၢလၢပှၤက လုာ်တဖၣ်အကျါ လၢသုမၤဘၣ်အၢအီၤလၢအပူၤ, ဒီးတုၤတၢ်ပာ်စီဆှံယၤလၢသုဃိလၢအမဲာ်ညါဒီး, ပှၤက လုာ်တဖၣ်ကသ့ၣ်ညါဝဲလၢ ယမ့ၢ်ယွၤလီၤ, ကစၢ်ယွၤ စံးဝဲဒၣ်.
\p
\v 24 အဂ့ၢ်ဒ်အံၤ, ယကဟံးထီၣ်ကွံာ်သုလၢပှၤကလုာ်တ ဖၣ်အကျါ, ဒီးယကထၢဖှိၣ်သုလၢကီၢ်ခဲလၢာ်အကျါ, ဒီးယကဒုးဟဲက့ၤသုဆူသုကီၢ်ဒၣ်သုဝဲအပူၤလီၤ.
\v 25 တုၤ နုၤတဘျီယကဖှံထံဆှံလၢသုဖီခိၣ်, ဒီးသုကကဆှီထီၣ် လီၤ. ယကသ့စီသုတၢ်ဘၣ်အၢလၢသုလိၤခဲလၢာ်, ဒီး သုတၢ်ဂီၤအတၢ်ဘၣ်အၢလၢသုလိၤခဲလၢာ်လီၤ.
\p
\v 26 ဒီးယကဟ့ၣ်လီၤသုသးသီ, ဒီးသုသးဆိကမိၣ်တၢ် အသီယကပာ်လၢသုပူၤ, ဒီးယကဟံးထီၣ်ကွံာ်သုသး လၢၢ်လၢသုဖံးသုညၣ်အပူၤ, ဒီးယကဟ့ၣ်လီၤသုသး ညၣ်လီၤ.
\p
\v 27 ဒီးယကပာ်ယသးလၢသုပူၤ, ဒီးဒုးလဲၤသုလၢယတၢ် သိၣ်တၢ်သီအပူၤ, ဒီးသုကတိၢ်န့ၢ်ယတၢ်စံၣ်ညီၣ်, ဒီး မၤအီၤလီၤ.
\v 28 ဒီးသုကအိၣ်ကဆိးလၢကီၢ်ပူၤ လၢယ ဟ့ၣ်တ့ၢ်သုပၢ်တဖၣ်, ဒီးသုကမ့ၢ်ယပှၤဂီၢ်မုၢ်, ဒီးယက မ့ၢ်သုကစၢ်လီၤ.
\p
\v 29 ဒီးယကအုၣ်က့ၤခီၣ်က့ၤသုလၢ သုတၢ်တကဆှီဘၣ် အပူၤ, ဒီးယကကိးန့ၢ်သုဘုဧိၤဟုဧိၤ, ဒီးမၤအါထီၣ် အီၤ, ဒီးတဒုးဘၣ်ဘၣ်သုလၢတၢ်သၣ်ဝံၤလီၤဒိနီတမံၤ ဘၣ်.
\p
\v 30 ဒီးယကမၤအါထီၣ်အတၤသၣ်, ဒီးတၢ်အါထီၣ်လၢ စံာ်ပူၤ, ဒ်သိးသုသုတဘၣ်လၢၤဘၣ်တၢ်သၣ်ဝံၤလီၤဒိ အတၢ်ဒုၣ်ဒွဲၣ်လၢပှၤကလုာ်တဖၣ်အကျါတဂ့ၤလီၤ.
\p
\v 31 တုၤနုၤတဘျီ သုကသ့ၣ်နီၣ်ထီၣ်က့ၤသုကျဲအၢဒၣ် သုဝဲ, ဒီးသုမၤတၢ်လၢအတဂ့ၤဘၣ်, ဒီးသုကသးဟ့ လီၤသုသးလၢသုမဲာ်ညါဒၣ်သုဝဲလၢ သုတၢ်ဒဲးဘးအ ဃိ, ဒီးလၢသုတၢ်သးဘၣ်အၢအဃိလီၤ.
\p
\v 32 ယမၤတၢ်အံၤတမ့ၢ်ဘၣ်လၢသုဃိဒၣ်သုဝဲဘၣ်, ကစၢ် ယွၤစံးဝဲဒၣ်, သ့ၣ်ညါသုဝဲတက့ၢ်. ပာ်ဆှးသုမဲာ်, ဒီးအိၣ် ဒီးသုသးကတုၤလၢသုကျဲအဃိတက့ၢ်. အံၣ်စရ့လး အပှၤဟံၣ်ဖိသ့ၣ်ဧၢ.
\p
\v 33 ကစၢ်ယွၤစံးဒ်အံၤ, မုၢ်တနံၤလၢယသ့စီသုတၢ်ဒဲးဘး လၢသုလိၤခဲလၢာ်န့ၣ် ယကဒုးအိၣ်ဒုးဆိးတၢ်လၢဝ့ၢ် တဖၣ်အပူၤ, ဒီးဒုးမၤထီၣ်က့ၤတၢ်အိၣ်သယုၢ်အလီၢ် တဖၣ်န့ၣ်လီၤ.
\p
\v 34 ဒီးပှၤကထဲၣ်ထီၣ်ဟီၣ်ခိၣ်အိၣ်သယုၢ်လီၤ. ဘၣ်ဆၣ် ဒီးအိၣ်တ့ၢ်သယုၢ်ဝဲလၢ ကယဲၢ်ပှၤလၢအလဲၤတြူာ်ဝဲ အမဲာ်ညါခဲလၢာ်လီၤ.
\p
\v 35 တုၤနုၤတဘျီပှၤကစံးဝဲ, ဟီၣ်ခိၣ်အံၤလၢအအိၣ်တ့ၢ် သယုၢ်န့ၣ်ကဲထီၣ် ဒ်ဧ့ၤဒ့ၣ်အတၤသၣ်လီၢ်အသိးန့ၣ်, ဒီးဝ့ၢ်လၢတၢ်မၤလူၤအီၤ, ဒီးအိၣ်သယုၢ်ဝဲ, ဒီးလီၤပှီၢ် တဖၣ်အိၣ်ဒီးအခိၣ်ဒူဒီးပှၤအိၣ်ဝဲဆိးလၢအပူၤလီၤ.
\p
\v 36 ဒီးပှၤကလုာ်တဖၣ်လၢ အအိၣ်လီၤတဲာ်ဝးတရံးသု, ကသ့ၣ်ညါလၢယၤယွၤအံၤ ယမၤထီၣ်က့ၤတၢ်လၢအ လီၤပှီၢ်တ့ၢ်, ဒီးယသူၣ်တၢ်ဖျးတၢ်လၢတၢ်လၢအအိၣ် တ့ၢ်သယုၢ်အပူၤလီၤ. ယၤယွၤအံၤယကတိၤလံတၢ်လံ, ဒီးယကမၤတၢ်န့ၣ်လီၤ.
\p
\v 37 ကစၢ်ယွၤစံးဒ်အံၤ, ဘၣ်ဆၣ်ဒီးယကဒိးတၢ်ဃုယၤ လၢအံၣ်စရ့လးအပှၤဟံၣ်ဖိ, ဒ်သိးယကမၤတၢ်အံၤလၢ အဂီၢ်လီၤ. ယကမၤအါထီၣ်အီၤလၢပှၤကညီဒ်သိတဖု အသိးန့ၣ်လီၤ.
\v 38 ဒ်သိတဖုစီဆှံအသိး, ဒ်ယရူၤၡလ့ၣ် အသိတဖုလၢ မၤဘူၣ်တၢ်အဆၢအကတီၢ်အသိးန့ၣ် ဝ့ၢ်အိၣ်သယုၢ်တဖၣ်ကပှဲၤဝဲဒီး ပှၤကညီအဖုတဖၣ်ဒ် န့ၣ်သိး, ဒီးကသ့ၣ်ညါဝဲလၢယမ့ၢ်ယွၤလီၤ.
\c 37
\cl ၃၇
\p
\v 1 ယွၤအစုအိၣ်ဝဲလၢယလိၤ, ဒီးစိာ်ထီၣ်ယၤလၢယွၤအ သး, ဒီးပာ်လီၤယၤလၢကစၢၢ်ကဆူးအပူၤ, လၢအပှဲၤ ဝဲဒီးတၢ်ဃံတၢ်ကွဲ,
\v 2 ဒီးဒုးလဲၤတြူာ်ယၤဝးတရံးဝဲ, ဒီး ကွၢ်ကွၢ်, အိၣ်ဝဲအါမးလၢကစၢၢ်ကဆူးအပူၤ, ဒီးကွၢ် ကွၢ်, ဃ့ဝဲနးမးလီၤ.
\p
\v 3 ဒီးစံးဘၣ်ယၤ, ပှၤကညီဖိခွါဧၢ, တၢ်ဃံတၢ်ကွဲအံၤမူ ထီၣ်ဝဲဘၣ်ကသ့ဧါ. ဒီးယစံး, ကစၢ်ယွၤဧၢ, နသ့ၣ်ညါ နဲလီၤ.
\p
\v 4 ဒီးစံးဘၣ်ယၤ, ကတိၤတၢ်လၢဝံကျိာ်လၢတၢ်ဃံတၢ် ကွဲအံၤအဖီခိၣ်, ဒီးစံးဘၣ်အီၤ, တၢ်ဃံဃ့သ့ၣ်ဧၢ, က နၣ်ယွၤအကလုၢ်တက့ၢ်.
\v 5 ကစၢ်ယွၤစံးဘၣ်တၢ်ဃံ တၢ်ကွဲအံၤ, ကွၢ်ကွၢ်, ယကဒုးနုာ်သုသါလၢသုပူၤ, ဒီး သုကမူထီၣ်လီၤ.
\v 6 ဒီးယကပာ်တၢ်အထူၣ်တဖၣ်လၢ သုလိၤ, ဒီးယကဒုးထီၣ်သုလိၤလၢတၢ်ညၣ်, ဒီးယက ကျၢၢ်ဘၢသုလၢတၢ်ဖံး, ဒီးယကဒုးနုာ်သုသါလၢသု ပူၤ, ဒီးသုကမူထီၣ်, ဒီးသုကသ့ၣ်ညါလၢယမ့ၢ်ယွၤလီၤ.
\p
\v 7 ဒီးယကတိၤတၢ်လၢဝံကျိာ် ဒ်တၢ်မၤလိာ်ယၤအသိး န့ၣ်, ဒီးလၢယကတိၤတၢ်လၢဝံကျိာ်အဖၢမုၢ်ဒီး, တၢ် သီၣ်ထီၣ်, ဒီးကွၢ်ကွၢ်, တၢ်ဟူးဝးအိၣ်ဝဲ, ဒီးတၢ်ဃံတ ဖၣ်န့ၣ်သုးဖှိၣ်အသးတဘိဒီးတဘိလီၤ.
\p
\v 8 ဒီးယကွၢ်တၢ်, ဒီးကွၢ်ကွၢ်, တၢ်အထူၣ်တဖၣ်အိၣ်ဝဲ လၢအလိၤ, ဒီးတၢ်ညၣ်ထီၣ်လၢအလိၤ, ဒီးတၢ်ဖံးကျၢၢ် ဘၢအီၤလၢအဖီခိၣ်လီၤ. ဘၣ်ဆၣ်ဒီးအသါတအိၣ်လၢ အပူၤဘၣ်.
\p
\v 9 တုၤနုၤတဘျီယွၤစံးဘၣ်ယၤ, ကတိၤတၢ်လၢဝံကျိာ် ဆူတၢ်အသါန့ၣ်, ကတိၤလၢဝံကျိာ်တက့ၢ်, ပှၤကညီ ဖိခွါဧၢ, ဒီးစံးလၢတၢ်အသါန့ၣ်, ကစၢ်ယွၤစံးဒ်အံၤ, ဟဲ လၢကလံၤလွံၢ်ခီတက့ၢ်, တၢ်အသါဧၢ, ဒီးသါထီၣ်လၢ ပှၤဘၣ်တၢ်မၤသံအီၤတဖၣ်အံၤအလိၤ, ဒ်သိးအကမူ ထီၣ်န့ၣ်တက့ၢ်.
\p
\v 10 ဒီးယကတိၤတၢ်လၢဝံကျိာ် ဒ်အမၤလိာ်ယၤအသိး, ဒိးအသါဟဲနုာ်လၢအပူၤ, ဒီးမူထီၣ်ဝဲ, ဒီးဆၢထၢၣ်ဝဲ လၢအခီၣ်, ပှၤဂီၢ်မုၢ်ဖးဒိၣ်လီၤ.
\p
\v 11 ဒီးစံးဘၣ်ယၤ, ပှၤကညီဖိခွါဧၢ, တၢ်အဃံအကွဲအံၤ, မ့ၢ်အံၣ်စရ့လးအပှၤဟံၣ်ဖိခဲလၢာ်လီၤ. ကွၢ်ကွၢ်, စံးဝဲ, ပဃံပကွဲဃ့ထီကွံာ်လံ, ဒီးပတၢ်မုၢ်လၢ်ဟါမၢ်လံ, တၢ်ဒီၣ်တဲာ်ကွံာ်ပှၤလီၤ.
\p
\v 12 မၤသးဒ်န့ၣ်ဒီးကတိၤတၢ်လၢဝံကျိာ်, ဒီးစံးဘၣ်အီၤ, ယွၤစံးဒ်အံၤ, ကွၢ်ကွၢ်, ယပှၤဂီၢ်မုၢ်ဧၢ, ယကအိးထီၣ် သုသွၣ်ခိၣ်ပူၤ, ဒီးဒုးဟဲထီၣ်သုလၢသွၣ်ခိၣ်ပူၤ, ဒီးဒုး ဟဲက့ၤသုဆူကီၢ်အံၣ်စရ့လးအပူၤလီၤ.
\p
\v 13 ယပှၤဂီၢ်မုၢ်ဧၢ, တုၤယအိးထီၣ်သုသွၣ်ခိၣ်ပူၤ, ဒီးဒုး ဟဲထီၣ်သုလၢသုသွၣ်ခိၣ်ပူၤဒီး, သုကသ့ၣ်ညါလၢယ မ့ၢ်ယွၤလီၤ.
\v 14 ဒီးယကဒၢနုာ်ယသါလၢသုပူၤ, ဒီးသု ကမူထီၣ်, ဒီးယကပာ်သုလၢသုကီၢ်ဒၣ်သုဝဲအပူၤလီၤ. ဒီးသုကသ့ၣ်ညါလၢယၤယွၤအံၤ, ယကတိၤလံတၢ်ဒီး မၤလံတၢ်လံလီၤ. ယွၤစံးဝဲဒၣ်. ယွၤအကလုၢ်ဘၣ်ယၤဒီးစံးဝဲဒၣ်,
\v 15-16 ဒီးနဲဒၣ်အံၤ ပှၤကညီဖိခွါဧၢ, ဟံးန့ၢ်သ့ၣ်တဘိဒီးကွဲးလၢအလိၤ, လၢယူဒၤအဂီၢ်ဒီးလၢအတံၤအသကိး ပှၤအံၣ်စရ့လးဖိ အဂီၢ်န့ၣ်တက့ၢ်. ဒီးဟံးန့ၢ်သ့ၣ်တဘိဒၣ်, ဒီးကွဲးလၢ အလိၤလၢစီၤယိၤသးအဂီၢ်, အ့ဖရဲၣ်အသ့ၣ်တဘိ, ဒီး လၢအတံၤအသကိး အံၣ်စရ့လးအပှၤဟံၣ်ဖိခဲလၢာ်အ ဂီၢ်တက့ၢ်.
\v 17 ဒီးထီဘူၣ်အီၤလၢသ့ၣ်တဘိဃီတက့ၢ်. ဒီးကကဲထီၣ်တၢ်တဘိဃီလၢနစုပူၤလီၤ.
\p
\v 18 ဒီးတုၤနပှၤဂီၢ်မုၢ်ဖိကတိၤတၢ်ဒီးနၤဒီးစံး, တၢ်န့ၣ်တ ဖၣ်မ့ၢ်ဒ်လဲၣ်ဒ်လဲၣ်န့ၣ် နတဒုးနဲၣ်ဘၣ်ပှၤဘၣ်ဧါန့ၣ် ဒီး,
\v 19 စံးဘၣ်အီၤ, ကစၢ်ယွၤစံးဒ်အံၤ, ကွၢ်ကွၢ်, ယကဟံး န့ၢ်စီၤယိၤသးဒီးအတံၤအသကိး အံၣ်စရ့လးအဒူၣ်တ ဖၣ်အသ့ၣ်တဘိလၢ အအိၣ်ဝဲလၢအ့ဖရဲၣ်အစုပူၤ, ဒီး ယကထီဘူၣ်အီၤဒီးအဝဲဒၣ်, ဒီးယူဒၤအသ့ၣ်တဘိ, ဒီး ယကထီဘူၣ်အီၤလၢသ့ၣ်တဘိဃီ, ဒီးကကဲထီၣ်တ ဘိဃီလၢယစုပူၤလီၤ.
\p
\v 20 ဒီးသ့ၣ်အဘိတဖၣ်လၢ နကွဲးတၢ်လၢအလိၤန့ၣ်က အိၣ်ဒၣ်ဝဲလၢနစုပူၤလၢအမဲာ်ညါတက့ၢ်.
\p
\v 21 ဒီးစံးဘၣ်အီၤ, ကစၢ်ယွၤစံးဒ်အံၤ, ကွၢ်ကွၢ်, ယကဟံး န့ၢ်ပှၤအံၣ်စရ့လးဖိလၢ ပှၤကလုာ်တဖၣ်အကျါဖဲအ လဲၤတၢ်, ဒီးယကထၢဖှိၣ်အီၤဝးတရံးဝဲ, ဒီးဒုးဟဲအီၤ ဆူအကီၢ်ဒၣ်ဝဲအပူၤလီၤ.
\p
\v 22 ဒီးယကပာ်အီၤလၢ ပှၤတကလုာ်ဃီလၢထံဧိၤကီၢ်ဧိၤ အပူၤလၢအံၣ်စရ့လးအကစၢၢ်ကလိအလိၤ, ဒီးစီၤပၤ တဂၤဃီကကဲထီၣ်အဝဲသ့ၣ်ခဲလၢာ်အစီၤပၤ, ဒီးတကဲ လၢၤဘၣ်ပှၤခံကလုာ်ဘၣ်, ဒီးတၢ်တမၤလီၤဖးလၢၤ အီၤလၢပှၤခံကလုာ်လၢၤဘၣ်,
\v 23 ဒီးတမၤဘၣ်အၢအီၤ လၢၤဘၣ်အသးဒီးအတၢ်ဂီၤတၢ်ဖီၣ်, ဒီးအတၢ်သးဘၣ် အၢ, ဒီးအတၢ်သရူးကမၣ်နီတမံၤဘၣ်. ဒီးယကအုၣ် က့ၤခီၣ်က့ၤအီၤလၢကယဲၢ်အအိၣ်အဆိးအလီၢ်ပူၤ, ဖဲအ မၤကမၣ်တၢ်, ဒီးယကသ့စီအီၤ, ဒီးကကဲထီၣ်ယပှၤ ဂီၢ်မုၢ်, ဒီးယကကဲထီၣ်အကစၢ်လီၤ.
\p
\v 24 ဒီးယခ့ယပှၤစီၤဒၤဝံး ကကဲထီၣ်စီၤပၤလၢ အဖီခိၣ်, ဒီးကအိၣ်ဒီးပှၤကွၢ်သိတဂၤဃီ, ဒီးကလဲၤတၢ်လၢယ တၢ်စံၣ်ညီၣ်အပူၤ, ဒီးတိၢ်န့ၢ်ယတၢ်သိၣ်တၢ်သီ, ဒီး မၤအီၤလီၤ.
\p
\v 25 ဒီးကအိၣ်ကဆိးလၢထံဧိၤကီၢ်ဧိၤအပူၤ လၢယဟ့ၣ် လီၤယခ့ယပှၤစီၤယၤကိာ်, ဖဲသုပၢ်တဖၣ်အိၣ်ဝဲဆိးဝဲ, ဒီးကအိၣ်ကဆိးလၢအပူၤ, အဝဲသ့ၣ်ဒီးအဖိခွါတဖၣ်, ဒီးအဖိခွါအဖိခွါတဖၣ်လီၤစိၤလီၤထီလီၤ. ဒီးယခ့ယ ပှၤစီၤဒၤဝံးကကဲထီၣ်အခိၣ်ဒူလီၤထူလီၤယိာ်လီၤ.
\p
\v 26 ဒီးယကအၢၣ်လီၤအီလီၤတၢ်ဃူတၢ်ဖိး အတၢ်အၢၣ် လီၤဒီးအီၤ, ဒီးကကဲထီၣ်တၢ်အၢၣ်လီၤအီလီၤအထူအ ယိာ်ဒီးအီၤ, ဒီးယကဆှၢအီၤ, ဒီးမၤအါထီၣ်အီၤ, ဒီးပာ် ယလီၢ်စီဆှံလၢအကျါလီၤထူလီၤယိာ်လီၤ.
\v 27 ဒီးယအိၣ်ယဆိးအလီၢ်ကအိၣ်ဒီးအီၤ, ဒီးယကမ့ၢ်အကစၢ်, ဒီးအဝဲသ့ၣ်တဖၣ်န့ၣ် ကမ့ၢ်ယပှၤဂီၢ်မုၢ်လီၤ.―
\p
\v 28 ဒီးတုၤယလီၢ်စီဆှံအိၣ်ဝဲလၢအကျါ လီၤစိၤလီၤထီဒီး, ပှၤအကလုာ်တဖၣ်ကသ့ၣ်ညါဝဲလၢ ယမ့ၢ်ယွၤလၢအ မၤစီဆှံပှၤအံၣ်စရ့လးဖိလီၤ.
\c 38
\cl ၃၈
\p
\v 1-2 ဒီးယွၤအကလုၢ်ဘၣ်ယၤဒီးစံးဝဲဒၣ်,― ပှၤကညီဖိခွါ ဧၢ, ကွၢ်လၢနမဲာ်ဆူစီၤကိးအအိၣ်လၢ ကီၢ်မါကူးအ ပူၤ, ရိၣ်, မ့ၤရှ့း, ဒီးတူၤဘလးအပဒိၣ်ဖးဒိၣ်, ဒီးကတိၤ တၢ်ထီဒါအီၤလၢဝံကျိာ်ဒီးစံးဘၣ်အီၤ,
\v 3 ကစၢ်ယွၤစံး ဒ်အံၤ, ကွၢ်ကွၢ်, ယထီဒါနၤစီၤကိး, ရိၣ်, မ့ၤရှ့း, ဒီးတူၤဘ လးအပဒိၣ်ဖးဒိၣ်,
\v 4 ယကဘိးဃၣ်ကဒါက့ၤနၤ, ဒီးယ ကကွးနီၣ်ကွးလၢနခၣ်ပူၤ, ဒီးယကမိၤထီၣ်နၤ, ဒီးနသုးမုၢ်ခဲလၢာ်, ကသ့ၣ်, ဒီးပှၤဒိးကသ့ၣ်တဖၣ်လီၤ. ကူသိး ဝဲဒီးတၢ်အကူအသိးအဃံအလၤခဲလၢာ်လီၤ. မ့ၢ်တၢ် တဖုဖးဒိၣ်အိၣ်ဒီးကတီၤဖိ, ဒီးကတီၤဖးဒိၣ်လီၤ. မၤဒီး နးဧိၤဘီဧိၤခဲလၢာ်လီၤ.
\p
\v 5 ပှၤပၤရၣ်ဖိ, ပှၤကူၤၡးဖိ, ဒီးပှၤပူၤတၤဖိအိၣ်ဝဲဒီးအီၤ လီၤ. အဝဲသ့ၣ်အိၣ်ဝဲဒီးကတီၤဒီးခိၣ်ကုာ်သုးလီၤ.
\p
\v 6 ကိမၢၤဒီးအပှၤအဖုခဲလၢာ်, တိၤကးရမၤအပှၤဟံၣ်ဖိ လၢကလံၤစိး, ဒီးအသုးမုၢ်ခဲလၢာ်, ပှၤအါကလုာ်အိၣ် ဝဲဒီးနၤလီၤ.
\p
\v 7 အိၣ်ကတဲာ်ကတီၤနသး, ဒီးကတဲာ်ကတီၤတၢ်လၢ နဂီၢ်ဒၣ်နဲ, နဲဒၣ်ဒီးနပှၤတဖုလၢအအိၣ်ဖှိၣ်ရိဖှိၣ်ဆူန အိၣ်, ဒီးကဲထီၣ်နဲလၢအခိၣ်န့ၣ်တက့ၢ်.
\p
\v 8 အါနံၤအါသီပူၤကွံာ်ဒီး, တၢ်ကအိၣ်သကိးနၤလီၤ. လၢနံၣ်လၢခံတဖၣ်န့ၣ် နကဟဲဆူကီၢ်လၢတၢ်မၤန့ၢ် က့ၤလၢနးအစုပူၤ, လၢတၢ်ထၢဖှိၣ်လၢပှၤအါကလုာ် အကျါ, ဆူအံၣ်စရ့လးအကစၢၢ်ကလိလၢ အအိၣ်တ့ၢ် သယုၢ်တထံၣ်ဃီလီၤ. ဘၣ်ဆၣ်ဒီး, တၢ်ဒုးဟဲထီၣ်အီၤ လၢပှၤကလုာ်တဖၣ်အကျါ, ဒီးကအိၣ်ဝဲဆိးဝဲခၢၣ်သ နၢၢ်ခဲလၢာ်လီၤ.
\p
\v 9 နကထီၣ်ဒ်ကလံၤမုၢ်အသိး, ဒီးနကဟဲထီၣ်လုၢ်ဘၢ ထံဧိၤကီၢ်ဧိၤဒ်တၢ်အၢၣ်အသိး, နဲဒၣ်ဒီးနပှၤအဖုခဲ လၢာ်, ဒီးပှၤအါကလုာ်အိၣ်ဝဲဒီးနၤလီၤ.
\p
\v 10 ကစၢ်ယွၤစံးဒ်အံၤ, တၢ်ကမၤအသးလၢမုၢ်တနံၤန့ၣ် လၢတၢ်ကလိၣ်ထီၣ်လၢနသးကံၢ်ပူၤ, ဒီးနကကူၣ်ထီၣ် တၢ်ကူၣ်အၢ,
\v 11 ဒီးနကစံး, ယကလဲၤထီၣ်ဆူတဝီလၢ အခိၣ်ဒူတအိၣ်ဘၣ်အကီၢ်တဘ့ၣ်, ယကလဲၤဆူပှၤ လၢအအိၣ်ဘှံး, လၢအအိၣ်အဆိးဒီးတပလီၢ်ဘၣ်အ သးအအိၣ်, ပှၤခဲလၢာ်လၢအအိၣ်အဆိး, ဒီးအခိၣ်ဒူတ အိၣ်ဘၣ်, ဒီးနီၣ်ဘိမ့ၢ်ဂ့ၤ, တြဲၤမ့ၢ်ဂ့ၤ, တအိၣ်ဘၣ်,
\v 12 ဒ် သိးယကဂုာ်ဆူၣ်ပျီဆူၣ်တၢ်, ဒီးဂုာ်န့ၢ်တၢ်, ဒ်သိးနက ပာ်နစုလၢတၢ်အိၣ်သယုၢ်အလီၢ်အဖီခိၣ်, လၢပှၤအိၣ် ဝဲဆိးဝဲလၢအပူၤ, ဒီးလၢပှၤဂီၢ်မုၢ်အလိၤလၢတၢ်ထၢ ဖှိၣ်အီၤလၢပှၤကလုာ်အကျါလၢ အအိၣ်ဝဲဒီးဆၣ်ဖိကီၢ် ဖိအဒၢ, ဒီးတၢ်ဖိတၢ်လံၤလၢအအိၣ်အဆိးလၢဟီၣ်ခိၣ် အသးကံၢ်ပူၤလီၤ.
\p
\v 13 ၡဘၤ, ဒီးဒဒၣ်, ဒီးတၢ်ၡံၣ်အပှၤကၤတၢ်ဖိ, ဒီးအပဒိၣ် ဖိၣ်သၣ်ခွါခဲလၢာ်န့ၣ် ကစံးဘၣ်နၤ, နဟဲဂုာ်ဆူၣ်ပျီ ဆူၣ်တၢ်န့ၣ်စ့ၢ်ကီးဧါ. နဒုးအိၣ်ဖှိၣ်နပှၤတဖုဒ်သိးနက ဂုာ်န့ၢ်တၢ်စ့ၢ်ကီးဧါ. ဒ်သိးနကစိာ်ထီၣ်ကွံာ်ကျိၣ်ဧိၤစ့ ဧိၤ, ဒီးထူဧိၤလွဲဧိၤ, ဒ်သိးနကဟံးထီၣ်ကွံာ်ဆၣ်ဖိကီၢ်ဖိ အဒၢ, ဒီးတၢ်ဖိတၢ်လံၤ, ဒ်သိးနကဂုာ်ဆူၣ်ပျီဆူၣ်တၢ် ဖးဒိၣ်စ့ၢ်ကီးဧါ.
\p
\v 14 မၤသးဒ်န့ၣ်ဒီး ပှၤကညီဖိခွါဧၢ, ကတိၤတၢ်လၢဝံ ကျိာ်, ဒီးစံးဘၣ်စီၤကိး, ကစၢ်ယွၤစံးဒ်အံၤ, မုၢ်တနံၤလၢ ယပှၤဂီၢ်မုၢ်အိၣ်ခၢၣ်သနၢၢ်န့ၣ်နကသ့ၣ်ညါတမ့ၢ်ဘၣ် ဧါ,
\v 15 ဒီးနကဟဲလၢနလီၢ်ပူၤလၢကလံၤစိးတခီ, နဲဒၣ်, ဒီးပှၤအါကလုာ်အိၣ်ဒီးနၤ, အဝဲသ့ၣ်ခဲလၢာ်ဒိးကသ့ၣ် ဒီးပှၤတဖုဖးဒိၣ်, ဒီးပှၤသုးမုၢ်ဂီၢ်မုၢ်လီၤ.
\p
\v 16 ဒီးနကလဲၤထီဒါယပှၤဂီၢ်မုၢ်အံၣ်စရ့လး ဒ်သိးနက လုၣ်ဘၢထံဧိၤကီၢ်ဧိၤဒ်တၢ်အၢၣ်အသိးန့ၣ်လီၤ. တၢ် ကမၤအသးလၢမုၢ်နံၤလၢခံတဖၣ်န့ၣ် ယကဒုးဟဲထီၣ် နၤထီဒါယထံယကီၢ် ဒ်သိးပှၤကလုာ်တဖၣ်ကသ့ၣ် ညါယၤဖဲယဘၣ်တၢ်ပာ်စီဆှံယၤလၢနပူၤလီၤ, စီၤကိး ဧၢ.
\p
\v 17 ကစၢ်ယွၤစံးဒ်အံၤ, နမ့ၢ်ပှၤလၢယကတိၤတၢ်လၢအ ဂ့ၢ်လၢပျၢၤလၢယခ့ယပှၤအံၣ်စရ့လး အဝံတဖၣ်အစု ပူၤ, လၢအကတိၤတၢ်လၢဝံကျိာ်လၢ မုၢ်နံၤတဖၣ်န့ၣ် အါနံၣ်, လၢယကဒုးဟဲနၤထီဒါအီၤတဂၤန့ၣ်ဧါ.
\p
\v 18 ဒီးလၢမုၢ်တနံၤလၢစီၤကိးကဟဲထီဒါ ကီၢ်အံၣ်စရ့လး ဒီး, တၢ်ကမၤအသးလၢယသးကဲၤထီၣ်ကထီၣ်ဝဲလီၤ. ကစၢ်ယွၤစံးဝဲဒၣ်.
\v 19 အဂ့ၢ်ဒ်အံၤ, ယကတိၤတ့ၢ်တၢ်လၢ ယသးဆူၣ်, ဒီးလၢယသးကဲၤထီၣ်အမ့ၣ်အူလီၤ, မ့ၢ်မး လၢမုၢ်တနံၤန့ၣ်တၢ်ဟူးဝးဖးဒိၣ် ကအိၣ်ဝဲလၢကီၢ်အံၣ် စရ့လးအပူၤလီၤ.
\v 20 ဒီးဒ့ၣ်ဧိၤညၣ်ဧိၤလၢပီၣ်လဲၣ်ပူၤ, ဒီး ထိၣ်ဧိၤလံၣ်ဧိၤလၢမူကပိာ်လိၤ, ဒီးဆၣ်ဖိကီၢ်ဖိလၢပှၢ် လၢ်ကျါဒီးတၢ်စွါလၢအစွါဝဲလၢ ဟီၣ်ခိၣ်ချၢကိးမံၤဒဲး, ဒီးကယဲၢ်ပှၤကညီလၢအအိၣ်ဝဲ လၢဟီၣ်ခိၣ်ချၢခဲလၢာ် န့ၣ်ကကနိးလၢယမဲာ်ညါလီၤ. ဒီးတၢ်ကတ့ၢ်လီၤကွံာ် ကစၢၢ်ကလိဒီးတၢ်အထီဘံကလီၤပှီၢ်, ဒီးတၢ်အဒူၣ် ခဲလၢာ်ကလီၤပှီၢ်လၢဟီၣ်ခိၣ်အဖီခိၣ်လီၤ.
\p
\v 21 ဒီးယကကိးန့ၢ်နးတဘ့ၣ်ထီဒါအီၤလၢ ယကစၢၢ်က လိခဲလၢာ်အကျါ, ကစၢ်ယွၤစံးဝဲဒၣ်, ဒီးပှၤအနးကအိၣ် လၢအဒီပုၢ်ဝဲၢ်အလိၤ, ပှၤအနးကအိၣ်လၢအဒီပုၢ်ဝဲၢ်အ လိၤစုာ်စုာ်လီၤ.
\v 22 ဒီးယကစံၣ်ညီၣ်တၢ်သံသတြိာ်, ဒီး တၢ်သွံၣ်ဘၣ်အီၤ, ဒီးယကဒုးဟဲစူၤတၢ်လုၣ်ဘၢတၢ်, ဒီး သူၣ်ဖးဒိၣ်, ဒီးမ့ၣ်အူ, ဒီးကးလၢအဖီခိၣ်, ဒီးလၢအပှၤ ဂီၢ်မုၢ်အဖီခိၣ်, ဒီးလၢပှၤအါကလုာ်လၢအအိၣ်ဝဲဒီးအီၤ အဖီခိၣ်လီၤ.
\p
\v 23 ဒီးယကပာ်ဒိၣ်ယသး, ဒီးပာ်စီဆှံယသး, ဒီးယက ဒိးတၢ်သ့ၣ်ညါယၤလၢ ပှၤအါကလုာ်အမဲာ်ညါ, ဒီးက သ့ၣ်ညါဝဲလၢယမ့ၢ်ယွၤလီၤ.
\c 39
\cl ၃၉
\p
\v 1 ဒီးနဲဒၣ်ပှၤကညီဖိခွါဧၢ, ကတိၤတၢ်လၢဝံကျိာ်လၢ စီၤကိးအဂ့ၢ်, ဒီးစံး, ကစၢ်ယွၤစံးဒ်အံၤ, ကွၢ်ကွၢ်, ယထီ ဒါနၤ, ရိၣ်, မ့ၤရှ့း, ဒီးတူၤဘလးအပဒိၣ်ဖးဒိၣ်ဧၢ,
\v 2 ယ ကဘိးဃၣ်ကဒါက့ၤနၤ, ဒီးယကဆှၢဝ့ၤဝီၤနၤ, ဒီးယ ကဒုးဟဲထီၣ်နၤလၢ ကလံၤစိးတခီဒီးယကဒုးဟဲထီၣ် နၤလၢအံၣ်စရ့လးအကစၢၢ်ကလိလီၤ.
\p
\v 3 ဒီးယကကျီကွံာ်နချံၣ်လၢနစုစ့ၣ်ပူၤ, ဒီးယကဒုးလီၤ တဲာ်နပျၢ်ဧိၤစၤဧိၤလၢနစုထွဲလီၤ.
\p
\v 4 နကလီၤဃံၤလၢအံၣ်စရ့လးအကစၢၢ်လိၤ, နဲဒၣ်, ဒီးန ပှၤအဖုတဖၣ်, ဒီးပှၤကလုာ်တဖၣ်လၢအအိၣ်ဒီးနၤ, ဒီး ယကဟ့ၣ်လီၤကွံာ်နၤဆူထိၣ်ဒူအကလုာ်ကလုာ်, ဒီး လၢဆၣ်ဖိကီၢ်ဖိလၢပှၢ်လၢ်ကျါဒ်သိးအကအီၣ်ကွံာ်နၤ လီၤ.
\v 5 နကလီၤဃံၤလၢပျီပူၤလီၤ. အဂ့ၢ်ဒ်အံၤ, ယက တိၤလံတၢ်လံ, ကစၢ်ယွၤစံးဝဲဒၣ်.
\p
\v 6 ဒီးယကမၤလီၤမ့ၣ်အူလၢမါကူးအပူၤ, ဒီးလၢပှၤအိၣ် ခၢၣ်သနၢၢ်လၢကီၢ်လၢပီၣ်လဲၣ်နံၤတဖၣ်အပူၤ, ဒီးက သ့ၣ်ညါဝဲလၢယမ့ၢ်ယွၤလီၤ.
\p
\v 7 ဒီးယကဘိးဘၣ်သ့ၣ်ညါတၢ်လၢ ယမံၤစီဆှံလၢယ ပှၤဂီၢ်မုၢ်အံၣ်စရ့လးအကျါ, ဒီးယတဒုးမၤအၢလၢၤ ဘၣ်ယမံၤစီဆှံဘၣ်, ဒီးပှၤကလုာ်တဖၣ်ကသ့ၣ်ညါဝဲ လၢယမ့ၢ်ယွၤ, တၢ်စီဆှံတဂၤလၢအံၣ်စရ့လးအကျါ လီၤ.
\p
\v 8 ကွၢ်ကွၢ်, ဟဲဝဲ, ဒီးမၤအသးလီၤ, ကစၢ်ယွၤစံးဝဲဒၣ်, မ့ၢ် မုၢ်တနံၤလၢယကတိၤတၢ်လၢအဂ့ၢ်န့ၣ်လီၤ.
\p
\v 9 တုၤနုၤတဘျီပှၤလၢအအိၣ်အဆိးလၢ အံၣ်စရ့လးအ ဝ့ၢ်ပူၤတဖၣ်န့ၣ်ကဟးထီၣ်, ဒီးကဆိၣ်ကဲၤထီၣ်, ဒီးဆူး ထီၣ်ကွံာ်အစုကဝဲၤ, ကတီၤဖးဒိၣ်, ဒီးကတီၤဖိ, ချံၣ်, ဒီး ပျၢ်, ဒီးအစုအနီၣ်တီၢ်, ဒီးဘီတဖၣ်, ဒီးကဆူးထီၣ်ကွံာ် အီၤလၢမ့ၣ်အူနွံနံၣ်လီၤ.
\p
\v 10 ဒီးတဟံးန့ၢ်ဘၣ်သ့ၣ်မုၣ်လၢပှၢ်လၢ်ကျါ, ဒီးတကူာ် လီၤကွံာ်တၢ်လၢသ့ၣ်တဖၣ်အကျါဘၣ်. အဂ့ၢ်ဒ်အံၤ, ကဆူးထီၣ်ကွံာ်တၢ်အစုကဝဲၤလၢမ့ၣ်အူ, ဒီးကဂုာ် ဆူၣ်ပှၤအတၢ်လၢအဂုာ်ဆူၣ်အတၢ်, ဒီးဂုာ်န့ၢ်ပှၤအ တၢ်လၢအဂုာ်န့ၢ်အတၢ်လီၤ, ကစၢ်ယွၤစံးဝဲဒၣ်.
\p
\v 11 ဒီးတၢ်မၤအသးလၢမုၢ်တနံၤန့ၣ် လၢယကဟ့ၣ်လီၤ စီၤကိးလၢအသွၣ်ခိၣ်အလီၢ်ဖဲန့ၣ် လၢအံၣ်စရ့လးအ ပူၤ, လၢကစၢၢ်ကဆူးပှၤခီဂာ်တၢ်, လၢပီၣ်လဲၣ်အမုၢ် ထီၣ်တခီ, ဒီးကတြီပှၤခီဂာ်တၢ်အကျဲလီၤ. ဒီးကခူၣ် လီၤကွံာ်စီၤကိး, ဒီးအပှၤဂီၢ်မုၢ်ခဲလၢာ်ဖဲန့ၣ်, ဒီးကယုၢ် အမံၤလၢကစၢၢ်ကိးအပှၤဂီၢ်မုၢ်လီၤ.
\p
\v 12 ဒီးပှၤအံၣ်စရ့လးအပှၤဟံၣ်ဖိ ကခူၣ်လီၤကွံာ်အီၤနွံ လါဒ်သိးအကမၤကဆှီထံဧိၤကီၢ်ဧိၤန့ၣ်လီၤ.
\v 13 ဒီးပှၤ ကီၢ်ဖိခဲလၢာ်ကခူၣ်လီၤကွံာ်အီၤ, ဒီးကကဲထီၣ်လၢအ မံၤလၢအဂီၢ်, လၢမုၢ်တနံၤလၢတၢ်ကပာ်လၤပာ်ကပီၤ ယၤလီၤ.
\p
\v 14 ဒီးကပာ်ပှၤကညီလၢ အကမၤတၢ်မၤန့ၣ်တထံၣ်ဃီ, ဒီးအဝဲသ့ၣ်န့ၣ်ဒီးပှၤလၢအလဲၤတြူာ်တၢ်တဖၣ် ကခူၣ် လီၤကွံာ်ပှၤလၢ အအိၣ်လီၤတဲာ်လၢဟီၣ်ခိၣ်အဖီခိၣ်ဒ် သိးအကမၤကဆှီတၢ်အဂ့ၢ်လီၤ. ဒီးနွံလါအလီၢ်ခံန့ၣ် ကဃုတၢ်လီၤ.
\p
\v 15 ဒီးပှၤလဲၤတၢ်တဖၣ် တုၤအခီဂာ်ထံဧိၤကီၢ်ဧိၤန့ၣ်ဒီး, မ့ၢ်ထံၣ်ဘၣ်ပှၤကညီအဃံဒီး, ကမၤပနီၣ်တၢ်လၢအ ဃၢၤတုၤပှၤကခူၣ်လီၤကွံာ်တ့ၢ်အီၤလၢ ကစၢၢ်ကိးအ ပှၤဂီၢ်မုၢ်အပူၤလီၤ.
\p
\v 16 ဝ့ၢ်အမံၤကမ့ၢ်စ့ၢ်ကီးတၢ်ဂီၢ်မုၢ်, ဒီးကမၤကဆှီထံဧိၤ ကီၢ်ဧိၤန့ၣ်လီၤ.
\p
\v 17 ဒီးနဲဒၣ်အံၤပှၤကညီဖိခွါဧၢ, ကစၢ်ယွၤစံးဒ်အံၤ, စံး ဘၣ်ကယဲၢ်ထိၣ်ဧိၤလံၣ်ဧိၤ အကလုာ်ကလုာ်, ဒီးက ယဲၢ်ဆၣ်ဖိကီၢ်ဖိလၢပှၢ်လၢ်ကျါ, အိၣ်ဖှိၣ်ရိဖှိၣ်ဒီးဟဲ, အိၣ်ဖှိၣ်ရိဖှိၣ်လၢကိးခီဒဲး, ဆူတၢ်လုၢ်လၢယလုၢ်လၢ သုဂီၢ်, တၢ်လုၢ်ဖးဒိၣ်လၢအံၣ်စရ့လး အကစၢၢ်အလိၤ တက့ၢ်.
\v 18 ဒီးသုကအီၣ်တၢ်ညၣ်, ဒီးအီတၢ်သွံၣ်န့ၣ်, သု ကအီၣ်ပှၤအဆူၣ်အညၣ်, ဒီးသုကအီဟီၣ်ခိၣ်အပဒိၣ် ဖးဒိၣ်အသွံၣ်, သိဖါ, သိဖိ, ဒီးမဲာ်တဲးလဲး, ဂီၤဖံးဖါတ ဖၣ်အသွံၣ်, ဘၤၡၣ်အတၢ်ဘီၣ်ခဲလၢာ်လီၤ.
\p
\v 19 ဒီးသုကအီၣ်တၢ်သိတုၤသုအီၣ်ကုးအီၣ်ပှဲၤ, ဒီးအီတၢ် သွံၣ်တုၤသုအီမူၤသုသးလီၤ. မ့ၢ်အဘၣ်ဃးဒီးယတၢ် လုၢ်လၢယလုၢ်လၢသုဂီၢ်လီၤ.
\p
\v 20 ဒီးသုကအီၣ်ကုးအီၣ်ပှဲၤလၢ ယစီၢ်နီၤခိၣ်လၢကသ့ၣ်, ဒီးပှၤဒိးကသ့ၣ်, ဒီးပှၤဆူၣ်, ဒီးပှၤသုးဖိအကလုာ်က လုာ်လီၤ, ကစၢ်ယွၤစံးဝဲဒၣ်.
\p
\v 21 ဒီးယကပာ်လီၤယလၤကပီၤ လၢပှၤကလုာ်တဖၣ် အကျါ, ဒီးပှၤကိးကလုာ်ဒဲးကထံၣ်ဘၣ်ယတၢ်စံၣ်ညီၣ် လၢယမၤအီၤ, ဒီးယစုလၢယပာ်လၢအဖီခိၣ်လီၤ.
\p
\v 22 ဒီးလၢမုၢ်တနံၤလံၤလံၤ ဆူညါန့ၣ်ပှၤအံၣ်စရ့လးအ ပှၤဟံၣ်ဖိကသ့ၣ်ညါဝဲလၢယမ့ၢ်ယွၤအကစၢ်လီၤ.
\p
\v 23 ဒီးပှၤကလုာ်တဖၣ်ကသ့ၣ်ညါဝဲလၢ အံၣ်စရ့လးအ ပှၤဟံၣ်ဖိလဲၤကဲကုၢ်လၢအတၢ်ဒဲးဘးအဃိလီၤ. အဂ့ၢ် ဒ်အံၤ, မၤကမၣ်ဘၣ်ယၤ, ဒီးယပာ်တဒၢယမဲာ်လၢအီၤ, ဒီးယဟ့ၣ်လီၤကွံာ်အီၤဆူ အဒုၣ်အဒါအစုပူၤ, ဒီးလီၤ ဃံၤဝဲလၢနးဧိၤဘီဧိၤလီၤ.
\p
\v 24 ဒ်အတၢ်တကဆှီဘၣ်အသိး, ဒီးဒ်အတၢ်ကမၣ်အ သိးန့ၣ်ယမၤအီၤ, ဒီးပာ်တဒၢယမဲာ်ဒီးအီၤလီၤ.
\p
\v 25 မၤသးဒ်န့ၣ်ဒီးကစၢ်ယွၤစံးဒ်အံၤ, ယကဒုးဟဲက့ၤယၤ ကိာ်အပှၤလဲၤကဲကုၢ်, ဒီးယသးကအိၣ်အံၣ်စရ့လးအ ပှၤဟံၣ်ဖိခဲလၢာ်, ဒီးယကသးက့ၣ်တၢ်လၢယမံၤစီဆှံ အဂီၢ်လီၤ.
\v 26 တုၤနုၤတဘျီအမဲာ်ကဆှးလၢအတၢ်မၤ ကမၣ်လၢအမၤကမၣ်ယၤ, ဖဲအအိၣ်ခၢၣ်သနၢၢ်လၢ အကီၢ်ပူၤ, ဒီးတၢ်တမၤပျံၤဘၣ်အီၤဘၣ်,
\v 27 ဖဲယဒုးဟဲ က့ၤအီၤလၢပှၤကလုာ်တဖၣ်အကျါ, ဒီးထၢဖှိၣ်အီၤလၢ အဒုၣ်အဒါအကီၢ်ပူၤ, ဒီးတၢ်ပာ်စီဆှံယၤလၢအဃိလၢ ပှၤအါကလုာ်အမဲာ်ညါန့ၣ်လီၤ.
\v 28 ဒီးကသ့ၣ်ညါဝဲလၢ ယမ့ၢ်ယွၤအကစၢ်လၢ အမၢကဲကုၢ်အီၤလၢပှၤကလုာ် တဖၣ်အကျါ, ဒီးထၢဖှိၣ်အီၤဆူအကီၢ်ဒၣ်ဝဲအပူၤ, ဒီး တလဲၤသဒၣ်အီၤဖဲန့ၣ်နီတဂၤဘၣ်.
\p
\v 29 ဒီးယတပာ်တဒၢလၢၤဘၣ်ယမဲာ်လၢအီၤဘၣ်. အဂ့ၢ် ဒ်အံၤ, ယလူလီၤလံယသးလၢအံၣ်စရ့လးအပှၤဟံၣ် ဖိအလိၤလံ, ကစၢ်ယွၤစံးဝဲဒၣ်.
\c 40
\cl ၄၀
\p
\v 1 ပကဲကုၢ်အနံၣ်ခံဆံယဲၢ်နံၣ်တနံၣ်, လါခီၣ်ထံး, လါ ထီၣ်ဆံဆဲၣ်နံၤတနံၤလၢ ဝ့ၢ်ဘၣ်တၢ်မၤလူၤအီၤအလီၢ် ခံတဆံလွံၢ်နံၣ်တနံၣ်, လၢမုၢ်တနံၤဃီန့ၣ်ယွၤအစုအိၣ် ဝဲလၢယလိၤ, ဒီးစိာ်ထီၣ်ယၤဆူန့ၣ်လီၤ.
\p
\v 2 လၢတၢ်ထံၣ်တၢ်လၢညါခီ ဘၣ်ဃးဒီးယွၤန့ၣ်တၢ်စိာ် ထီၣ်ယၤဆူကီၢ်အံၣ်စရ့လးအပူၤ, ဒီးပာ်ယၤလၢကစၢၢ် ထီထီကလဲာ်တဖျၢၣ်အလိၤ, ဒီးတၢ်မၤသးဒ်ဝ့ၢ်တဝ့ၢ် မၤထီၣ်အသးလၢအလိၤလၢကလံၤထံးတခီလီၤ.
\p
\v 3 ဒီးတုၤအစိာ်ထီၣ်ယၤဆူန့ၣ်ဒီး, ကွၢ်ကွၢ်, ပှၤကညီဖျါ ဝဲဒ်တိၢ်အသိးအိၣ်ဝဲဒီးပျံၤလုၣ်တဘိလၢအစုပူၤ, ဒီး အိၣ်ဝဲဒီးနီၣ်ထိၣ်တပိၢ်, ဒီးဆၢထၢၣ်လၢပဲတရီအပူၤ လီၤ.
\p
\v 4 ဒီးပှၤကညီတဂၤန့ၣ်စံးဘၣ်ယၤ, ပှၤကညီဖိခွါဧၢ, ကွၢ်လၢနမဲာ်, ဒီးကနၣ်လၢနနၢ်, ဒီးတိၢ်လၢနသးလၢ ကယဲၢ်တၢ်လၢယကဒုးနဲၣ်နၤန့ၣ်တက့ၢ်. အဂ့ၢ်ဒ်အံၤ, တၢ်ဟဲစိာ်နၤဖဲအံၤ ဒ်သိးယကဒုးနဲၣ်တၢ်တဖၣ်န့ၣ်လၢ နၤလီၤ. ကယဲၢ်တၢ်လၢနထံၣ်ဘၣ်န့ၣ်ဒုးနဲၣ်အံၣ်စရ့ လးအပှၤဟံၣ်ဖိခဲလၢာ်တက့ၢ်.
\p
\v 5 ဒီးကွၢ်ကွၢ်, တၢ်အဒူၣ်အိၣ်ဝးတရံးဟံၣ်လၢခိ, ဒီးလၢ ပှၤတဂၤန့ၣ်အစုပူၤနီၣ်ထိၣ်တပိၢ်လၢအထီဃုပျၢ် (တ ပျၢ်န့ၣ်မ့ၢ်တပျၢ်ဒီးတထါ,) အိၣ်ဝဲလီၤ. ဒီးထိၣ်တၢ် အဒူၣ်အဒီၣ်ဃီၤမ့ၢ်တစိၤ, ဒီးအကစီၤထီၣ်မ့ၢ်တစိၤလီၤ.
\p
\v 6 ဒီးဟဲဝဲဆူပဲတရီလၢအဖျိဝဲဆူမုၢ်ထီၣ်တခီ ဒီးလဲၤ ထီၣ်ဝဲအဃီလိၤ, ဒီးထိၣ်အကျဲစၢၤအကျိၤထံး အဒီၣ် ဃီၤမ့ၢ်တစိၤ, ဒီးပဲတရီကျဲစၢၤအကျိၤထံးလၢအဒီၣ်ဃီၤ မ့ၢ်တစိၤလီၤ.
\p
\v 7 ဒီးကယဲၢ်ဒၢးဖိတပူၤလၢ်လၢ်န့ၣ် အထီမ့ၢ်တစိၤ, ဒီး အဒီၣ်ဃီၤမ့ၢ်တစိၤ, ဒီးလၢဒၢးဖိတဖၣ်အဘၢၣ်စၢၤန့ၣ် မ့ၢ်တၢ်ယဲၢ်ပျၢ်, ဒီးကျဲစၢၤအကျိၤထံးလၢပဲတရီအတၢ် ခိၣ်ဒုးထီၣ်အသးလၢညါမ့ၢ်တစိၤလီၤ.
\p
\v 8 ဒီးထိၣ်ပဲတရီအတၢ်ခိၣ်ဒုးထီၣ်အသး လၢညါတစိၤ လီၤ.
\v 9 ဒီးထိၣ်ပဲတရီအတၢ်ခိၣ်ဒုးထီၣ်အသးလၢဃိး ပျၢ်, ဒီးတၢ်ဒူၣ်အထူၣ်တဖၣ်လၢခံပျၢ်, ဒီးပဲတရီအ အတၢ်ခိၣ်ဒုးထီၣ်အသးလၢညါခီလီၤ.
\p
\v 10 ဒီးဒၢးဖိဘၣ်ဃးဒီး ပဲတရီလၢမုၢ်ထီၣ်တခီန့ၣ်မ့ၢ်သၢ ဒၢးလၢအဝဲတခီ, ဒီးသၢဒၢးလၢအဝဲတခီလီၤ. အဝဲ သၢဒၢးန့ၣ်တုၤသိးသိးဒီးတၢ်ဒူၣ်အထူၣ်တဖၣ်လၢ အ ဝဲတခီဒီးလၢအဝဲတခီတုၤသိးသိးလီၤ.
\p
\v 11 ဒီးထိၣ်တၢ်လဲၤနုာ်ပဲတရီ အဒီၣ်ဃီၤလၢအပျၢ်တဆံ လီၤ. ဒီးတၢ်လဲၤနုာ်ပဲတရီအထီန့ၣ်မ့ၢ်တဆံသၢပျၢ် လီၤ.
\p
\v 12 တၢ်အဃၢၤလၢဒၢးဖိအမဲာ်ညါန့ၣ်မ့ၢ်တပျၢ်, ဒီးတၢ် အဃၢၤလၢအဝဲတခီမ့ၢ်တပျၢ်, ဒီးဒၢးဖိန့ၣ်မ့ၢ်ဃုပျၢ် လၢအဝဲတခီ, ဒီးဃုပျၢ်လၢအဝဲတခီလီၤ.
\p
\v 13 ဒီးထိၣ်ပဲတရီလၢဒၢးဖိအခိၣ် တဒၢးပၢၢ်လၢဒၢးဖိအ ခိၣ်တဒၢးလီၤ. အဒီၣ်ဃီၤမ့ၢ်ခံဆံယဲၢ်ပျၢ်လီၤ. ကျဲစၢၤ အိၣ်သဃီၤဒီးကျဲစၢၤလီၤ.
\p
\v 14 ဒီးမၤတၢ်အဒူၣ်အထူၣ်တဖၣ်လၢ အပျၢ်ဃုဆံပၢၢ်လၢ တၢ်အဂၢၤဝးတရံးဝဲ အပဲတရီအထူၣ်လီၤ.
\p
\v 15 ဒီးလၢတၢ်လဲၤနုာ်အပဲတရီအမဲာ်ညါ ပၢၢ်လၢပဲတ ရီလၢညါခီအတၢ်ခိၣ်ဒုးထီၣ်အသးအမဲာ်ညါ အိၣ်ဝဲ အပျၢ်ယဲၢ်ဆံလီၤ.
\p
\v 16 ဒီးတၢ်ထူၣ်ဖျိအံၣ်အိၣ်ဝဲလၢဒၢးဖိအပူၤ, ဒီးလၢတၢ် ဒူၣ်အထူၣ်ပူၤ, လၢညါတခီဖဲပဲတရီဝးတရံးဝဲလီၤ. အိၣ် စ့ၢ်ကီးဝဲလၢသကျီၤပူၤလီၤ. တၢ်ထူၣ်ဖျိအံၣ်အိၣ်ဝဲလၢ ညါခီဝးတရံးဝဲ, ဒီးသ့ၣ်စူၣ်ပလိၣ်အိၣ်ဝဲလၢတၢ်အဒူၣ် အထူၣ်အလိၤလီၤ.
\p
\v 17 ဒီးဟဲစိာ်ယၤဆူတၢ်အဒၢးလၢခိတခီ, ဒီးကွၢ်ကွၢ်, တၢ် အဒၢးဖိတဖၣ်, ဒီးတၢ်ဒါလၢၢ်မၤအသးလၢတၢ်အဂၢၤ အဂီၢ်ဝးတရံးဝဲလီၤ. တၢ်အဒၢးဖိအိၣ်ဝဲသၢဆံလၢတၢ် ဒါလၢၢ်အဖီခိၣ်လီၤ.
\p
\v 18 ဒီးတၢ်ဒါလၢၢ်လၢပဲတရီအဃၢၤသဃီၤဝဲဒီး ပဲတရီ အထီန့ၣ်မ့ၢ်တၢ်ဒါလၢၢ်လၢလာ်တခီတတီၤလီၤ.
\p
\v 19 ဒီးထိၣ်အဒီၣ်ဃီၤလၢပဲတရီလၢလာ်ခီအမဲာ်ညါ ပၢၢ် လၢတၢ်ဂၢၤလၢညါခီအမဲာ်ညါလၢခိလီၤ. အိၣ်ဝဲအပျၢ် တကယၤလၢမုၢ်ထီၣ်တခီ, ဒီးလၢကလံၤစိးတခီလီၤ.
\p
\v 20 ဒီးတၢ်အဂၢၤလၢခိတခီအပဲတရီ လၢအဖျိထီၣ်ဝဲဆူ ကလံၤစိးန့ၣ်ထိၣ်ဝဲအထီဒီးအဒီၣ်ဃီၤလီၤ.
\p
\v 21 ဒီးဒၢးဖိသၢဒၢးလၢအဝဲတခီ, ဒီးသၢဒၢးလၢအဝဲတ ခီ, ဒီးတၢ်အဒူၣ်အထူၣ်တဖၣ်, ဒီးအသကျီၤတဖၣ်န့ၣ် တုၤသိးသိးဒီးပဲတရီလၢအခီၣ်ထံးတဖျိလီၤ. အထီမ့ၢ် အပျၢ်ယဲၢ်ဆံ, ဒီးအဒီၣ်ဃီၤမ့ၢ်ခံဆံယဲၢ်ပျၢ်လီၤ.
\p
\v 22 ဒီးအထူၣ်ဖိအံၣ်, ဒီးအသကျီၤ, ဒီးအသ့ၣ်စူၣ်ပလိၣ် တဖၣ်န့ၣ်တုၤသိးသိးဒီး တၢ်ဘၣ်ဃးဒီး ပဲတရီလၢ အဖျိထီၣ်ဆူမုၢ်ထီၣ်တခီ, ဒီးပှၤထီၣ်ဘးအီၤလၢသွါနွံ သွါ, ဒီးအသကျီၤန့ၣ်အိၣ်ဝဲလၢအမဲာ်ညါလီၤ.
\p
\v 23 ဒီးတၢ်အဂၢၤလၢညါတခီအပဲတရီ အိၣ်သဃီၤဒီးပဲ တရီဆူကလံၤစိးတခီ, ဒီးဆူမုၢ်ထီၣ်တခီလီၤ. ဒီးထိၣ် တၢ်လၢပဲတရီပၢၢ်လၢပဲတရီန့ၣ်အပျၢ်တကယၤလီၤ.
\p
\v 24 ဒီးစိာ်ယၤဆူကလံၤထံးတခီ, ဒီးကွၢ်ကွၢ်, ပဲတရီအိၣ် ဝဲဆူကလံၤထံးတခီလီၤ. ဒီးထိၣ်တၢ်အဒူၣ်အထူၣ်တ ဖၣ်, ဒီးအသကျီၤတဖၣ်တုၤသိးသိးဒီးအဝဲန့ၣ်လီၤ.
\p
\v 25 ဒီးတၢ်ထူၣ်ဖျိအံၣ် အိၣ်ဝဲလၢအပူၤ, ဒီးလၢအသကျီၤ အပူၤဝးတရံးဝဲဒ်တၢ်ထူၣ်ဖျိန့ၣ်အသိးလီၤ. အထီမ့ၢ် အပျၢ်ယဲၢ်ဆံ, ဒီးအဒီၣ်ဃီၤမ့ၢ်ခံဆံယဲၢ်ပျၢ်လီၤ.
\p
\v 26 ဒီးလၢပှၤထီၣ်ဝဲအဂီၢ်န့ၣ် သွါနွံသွါအိၣ်ဝဲ, ဒီးအသ ကျီၤအိၣ်ဝဲလၢအမဲာ်ညါ, ဒီးအိၣ်ဝဲဒီးသ့ၣ်စူၣ်ပလိၣ်အ ထူၣ်လၢတၢ်ဒူၣ်အထူၣ်အလိၤလၢအဝဲတခီ, ဒီးလၢ အဝဲတခီလီၤ.
\p
\v 27 ဒီးလၢဂၢၤလၢညါခီတပူၤန့ၣ် ပဲတရီတဖျိအိၣ်ဝဲလၢ ကလံၤထံးန့ၣ်, ဒီးထိၣ်တၢ်လၢပဲတရီပၢၢ်လၢပဲတရီ ဆူကလံၤထံးတခီအပျၢ်တကယၤလီၤ.
\p
\v 28 ဒီးဟဲစိာ်နုာ်ယၤဆူတၢ်ဂၢၤလၢညါခီ တပူၤလၢပဲတ ရီလၢကလံၤထံးန့ၣ် ဒီးထိၣ်ပဲတရီလၢကလံၤထံးတုၤ သိးသိးဒီးအဝဲန့ၣ်,
\v 29 ဒီးအဒၢးဖိတဖၣ်ဒီးတၢ်အဒူၣ်အ ထူၣ်တဖၣ်, ဒီးအသကျီၤတဖၣ်တုၤသိးသိးဒီးအဝဲသ့ၣ် န့ၣ်လီၤ. ဒီးတၢ်ထူၣ်ဖျိအံၣ်အိၣ်ဝဲလၢအပူၤ, ဒီးလၢအ သကျီၤအပူၤဝးတရံးဝဲလီၤ. အထီမ့ၢ်အပျၢ်ယဲၢ်ဆံ, ဒီး အဒီၣ်ဃီၤမ့ၢ်ခံဆံယဲၢ်ပျၢ်လီၤ.
\p
\v 30 ဒီးအသကျီၤဝးတရံးဝဲန့ၣ် အထီမ့ၢ်ခံဆံယဲၢ်ပျၢ်, ဒီး အဒီၣ်ဃီၤမ့ၢ်ယဲၢ်ပျၢ်လီၤ.
\p
\v 31 ဒီးအသကျီၤတဖၣ်န့ၣ် ဒိးဝဲဆူတၢ်အဂၢၤလၢခိတပူၤ, ဒီးသ့ၣ်စူၣ်ပလိၣ်အိၣ်ဝဲလၢတၢ်အဒူၣ်အထူၣ်လိၤ, ဒီး အတၢ်လဲၤထီၣ်ဘးန့ၣ်အိၣ်ဝဲဒီးအသွါဃိးသွါလီၤ.
\p
\v 32 ဒီးစိာ်ထီၣ်ယၤဆူတၢ်ဂၢၤလၢညါခီတပူၤလၢ မုၢ်ထီၣ် တခီ, ဒီးထိၣ်ပဲတရီတုၤသိးသိးဒီးအဝဲသ့ၣ်န့ၣ်လီၤ.
\p
\v 33 ဒီးအဒၢးဖိတဖၣ်, ဒီးတၢ်အဒူၣ်အထူၣ်တဖၣ်, ဒီးအ သကျီၤတဖၣ်တုၤအသိးသိးဒီး အဝဲသ့ၣ်န့ၣ်လီၤ. ဒီး တၢ်ထူၣ်ဖျိအံၣ်အိၣ်ဝဲလၢအပူၤ, ဒီးလၢသကျီၤတဖၣ် အပူၤဝးတရံးဝဲလီၤ. အထီမ့ၢ်အပျၢ်ယဲၢ်ဆံ, ဒီးအဒီၣ် ဃီၤမ့ၢ်ခံဆံယဲၢ်ပျၢ်လီၤ.
\p
\v 34 ဒီးအသကျီၤတဖၣ်န့ၣ်ဒိးဝဲဆူ တၢ်ဂၢၤလၢခိတပူၤ, ဒီးသ့ၣ်စူၣ်ပလိၣ်အိၣ်ဝဲလၢ တၢ်အဒူၣ်အထူၣ်လိၤလၢ အဝဲတခီ, ဒီးလၢအဝဲတခီ, ဒီးအတၢ်ထီၣ်ဘးအီၤန့ၣ် အိၣ်ဝဲဒီးအသွါဃိးသွါလီၤ.
\p
\v 35 ဒီးစိာ်ယၤဆူပဲတရီလၢ ကလံၤစိးတခီ, ဒီးထိၣ်ဝဲတုၤ သိးသိးဒီးအဝဲသ့ၣ်တဖၣ်န့ၣ်လီၤ.
\v 36 အဒၢးဖိတဖၣ်, တၢ်တၢ်အဒူၣ်အထူၣ်တဖၣ်, ဒီးအသကျီၤတဖၣ်, ဒီး တၢ်ထူၣ်ဖျိအံၣ်အိၣ်ဝဲဝးတရံးဝဲန့ၣ်လီၤ. အထီမ့ၢ်အပျၢ် ယဲၢ်ဆံ, ဒီးအဒီၣ်ဃီၤမ့ၢ်ခံဆံယဲၢ်ပျၢ်လီၤ.
\p
\v 37 ဒီးအသကျီၤတဖၣ်ဒိးဝဲဆူတၢ်ဂၢၤလၢခိတပူၤ, ဒီး သ့ၣ်စူၣ်ပလိၣ်အိၣ်ဝဲလၢ တၢ်အဒူၣ်အထူၣ်တဖၣ်အ လိၤ, လၢအဝဲတခီ, ဒီးလၢအဝဲတခီ, အတၢ်ထီၣ်အ လီၢ်န့ၣ်အိၣ်ဝဲဒီးသွါဃိးသွါလီၤ.
\p
\v 38 ဒီးဒၢးတဒၢးအိၣ်ဝဲ, ဒီးအကျဲစၢၤန့ၣ်အိၣ်ဝဲလၢပဲတ ရီအထူၣ်အဃၢၤဖဲပှၤသ့ကွံာ်တၢ်လုၢ်မ့ၣ်အူလီၤ.
\p
\v 39 ဒီးလၢပဲတရီအတၢ်ခိၣ်ဒုးထီၣ်အသးန့ၣ် စီၢ်နီၤခိၣ် အိၣ်ဝဲခံဖျၢၣ်လၢအဝဲတခီ, ဒီးစီၢ်နီၤခိၣ်အိၣ်ခံဖျၢၣ်လၢ အဝဲတခီ, ဒ်သိးပှၤကမၤသံတၢ်လုၢ်မ့ၣ်အူ, ဒီးတၢ် လုၢ်တၢ်ဒဲးဘး, ဒီးတၢ်လုၢ်တၢ်ကမၣ်လၢအဖီခိၣ်လီၤ.
\p
\v 40 ဒီးလၢအဃၢၤလၢခိန့ၣ် ဖဲပှၤလဲၤထီၣ်ဆူတၢ်လဲၤနုာ် လၢပဲတရီလၢကလံၤစိးန့ၣ်စီၢ်နီၤခိၣ်အိၣ်ဝဲခံဖျၢၣ်, ဒီး လၢအဝဲတခီလၢ ပဲတရီအဝဲတခီန့ၣ်တၢ်ခိၣ်ဒုးထီၣ် အသးန့ၣ်စီၢ်နီၤခိၣ်အိၣ်ဝဲခံဖျၢၣ်လီၤ.
\p
\v 41 စီၢ်နီၤခိၣ်လွံၢ်ဖျၢၣ်အိၣ်ဝဲလၢ အဝဲတခီ, ဒီးစီၢ်နီၤခိၣ် လွံၢ်ဖျၢၣ်အိၣ်ဝဲလၢအဝဲတခီလီၤ. လၢပဲတရီအဝဲတခီ န့ၣ်စီၢ်နီၤခိၣ် ဖဲအမၤသံတၢ်လုၢ်လၢအဖီခိၣ်အိၣ်ဝဲဃိး ဖျၢၣ်လီၤ.
\p
\v 42 ဒီးစီၢ်နီၤခိၣ်လွံၢ်ဖျၢၣ်န့ၣ် တ့အသးလၢလၢၢ်စိးအသး လၢတၢ်လုၢ်မ့ၣ်အူအဂီၢ်လီၤ. အထီမ့ၢ်တပျၢ်ဒီးတထါ, ဒီးအဒီၣ်ဃီၤမ့ၢ်တပျၢ်ဒီးတထါ, ဒီးအကစီၤထီၣ်န့ၣ် မ့ၢ်တပျၢ်လီၤ. ဒီးပာ်လီၤအစုကဝဲၤ လၢအမၤသံတၢ် လုၢ်မ့ၣ်အူဒီးတၢ်လုၢ်လၢအဖီခိၣ်လီၤ.
\p
\v 43 ဒီးအခိၣ်ဒူတ့အသးလၢ သ့ၣ်ဘ့ၣ်ဘၣ်အဒီၣ်ဃီၤမ့ၢ် တထါန့ၣ်ကတဲာ်ကတီၤအသး လၢညါခီဝးတရံးဝဲ လီၤ. ဒီးတၢ်လုၢ်အတၢ်ညၣ်အိၣ်ဝဲလၢစီၢ်နီၤခိၣ်အဖီခိၣ် လီၤ.
\p
\v 44 ဒီးလၢပဲတရီလၢညါတဖျိလၢ ခိပှၤသးဝံၣ်တၢ်ဖိအ ဒၢးတဖၣ်လၢတၢ်အဂၢၤလၢညါခီတပူၤန့ၣ်အိၣ်ဝဲလီၤ. အိၣ်ဝဲလၢပဲတရီလၢကလံၤစိးအဃၢၤအဝဲတခီန့ၣ် ဒိး ဝဲဆူကလံၤထံးလီၤ. ဒၢးလၢပဲတရီမုၢ်ထီၣ်တခီအဃၢၤ လၢအဒိးဝဲဆူကလံၤစိးတခီအိၣ်ဝဲတဒၢးလီၤ.
\p
\v 45 ဒီးစံးဘၣ်ယၤ, တၢ်အဒၢးတဒၢးအံၤလၢအဒိးဝဲဆူ ကလံၤထံးန့ၣ်မ့ၢ်လၢပှၤလုၢ်တၢ်အဒိၣ်, လၢအပၢၤဟံၣ် န့ၣ်အဂီၢ်လီၤ.
\p
\v 46 ဒီးတၢ်အဒၢးတဒၢးလၢအဒိးဝဲဆူ ကလံၤစိးန့ၣ်မ့ၢ် လၢပှၤလုၢ်တၢ်အဒိၣ်လၢ အကွၢ်တၢ်ပၢၤဘၣ်ဃးဒီး တၢ်လုၢ်လီၢ်အဂီၢ်လီၤ. အဝဲသ့ၣ်န့ၣ်မ့ၢ်စီၤစၤဒိးအဖိခွါ လၢပှၤလ့ၤဝံအဖိခွါအကျါလၢ အသုးဘူးအသးဆူယွၤ အအိၣ်ဒ်သိးအကမၤအတၢ်လီၤ.
\p
\v 47 ဒီးထိၣ်တၢ်အဂၢၤန့ၣ်အထီမ့ၢ်အပျၢ်တကယၤ, ဒီးအ ဒီၣ်ဃီၤမ့ၢ်အပျၢ်တကယၤ, မ့ၢ်တၢ်လွံၢ်နၢၣ်, ဒီးတၢ်လုၢ် လီၢ်အိၣ်ဝဲလၢဟံၣ်အမဲာ်ညါလီၤ.
\p
\v 48 ဒီးစိာ်ယၤဆူဟံၣ်အတၢ်ခိၣ်ဒုးထီၣ်အသး, ဒီးထိၣ် တၢ်ခိၣ်ဒုးထီၣ်အသးအကျဲစၢၤအထူၣ်အဃၢၤ, ယဲၢ်ပျၢ် လၢအဝဲတခီ, ဒီးယဲၢ်ပျၢ်လအဝဲတခီလီၤ. ဒီးပဲတရီ အဒီၣ်ဃီၤန့ၣ်မ့ၢ်သၢပျၢ်လၢအဝဲတခီ, ဒီးသၢပျၢ်လၢ အဝဲတခီလီၤ.
\p
\v 49 တၢ်ခိၣ်ဒုးထီၣ်အသးအထီန့ၣ်မ့ၢ်အပျၢ်ခံဆံ, ဒီးအ ဒီၣ်ဃီၤန့ၣ်မ့ၢ်တဆံတပျၢ်လီၤ. ဒီးပှၤထီၣ်ဝဲလၢသွါတ ဖၣ်လီၤ. ဒီးတၢ်အဒူၣ်အထူၣ်အထူၣ်တဖၣ်အိၣ်ဝဲလၢ ကျဲစၢၤအထူၣ်အဃၢၤ, တထူၣ်လၢအဝဲတခီဒီးတထူၣ် လၢအဝဲတခီလီၤ.
\c 41
\cl ၄၁
\p
\v 1 ဒီးစိာ်ထီၣ်ယၤဆူနူၢ်ပူၤ, ဒီးထိၣ်တၢ်အဒူၣ်အထူၣ် လီၤ. အဒီၣ်ဃီၤမ့ၢ်ဃုပျၢ်လၢအဝဲတခီ, ဒီးအဒီၣ်ဃီၤ မ့ၢ်ဃုပျၢ်လၢအဝဲတခီလီၤ. အဝဲန့ၣ်မ့ၢ်ဟံၣ်အဒီၣ်ဃီၤ လီၤ.
\v 2 ဒီးကျဲစၢၤအဒီၣ်ဃီၤန့ၣ်မ့ၢ်တဆံပျၢ်, ဒီးကျဲစၢၤ အဃၢၤမ့ၢ်ယဲၢ်ပျၢ်လၢအဝဲတခီ, ဒီးယဲၢ်ပျၢ်လၢအဝဲတ ခီလီၤ. ဒီးထိၣ်အထီလၢအပျၢ်လွံၢ်ဆံ, ဒီးအဒီၣ်ဃီၤခံ ဆံလီၤ.
\v 3 ဒီးလဲၤနုာ်လၢညါ, ဒီးထိၣ်ကျဲစၢၤအဃၢၤခံ ပျၢ်, ဒီးကျဲစၢၤန့ၣ်ဃုပျၢ်, ဒီးကျဲစၢၤအဒီၣ်ဃီၤနွံၢ်ပျၢ်လီၤ.
\p
\v 4 ဒီးထိၣ်တၢ်အလီၢ်လၢအထီအပျၢ်ခံဆံ, ဒီးအဒီၣ်ဃီၤ လၢအပျၢ်ခံဆံလၢနူၢ်ပူၤ, ဒီးစံးဘၣ်ယၤ, အဝဲအံၤမ့ၢ် တၢ်အလီၢ်စီဆှံကတၢၢ်လီၤ.
\p
\v 5 ဒီးထိၣ်ဟံၣ်အဒူၣ်လၢဃုပျၢ်, ဒီးဒၢးဖိလၢအကပၤပူၤ တဒၢးတဒၢးန့ၣ်လၢလွံၢ်ပျၢ်စုာ်စုာ်ဝးတရံးဝဲ, ဝးတရံး ဟံၣ်တခီလၢ်လၢ်လီၤ.
\p
\v 6 ဒၢးဖိလၢအကပၤပူၤန့ၣ်အိၣ်ဝဲ, တဒၢးလၢတဒၢးအ ဖီခိၣ်သၢဆီဒီးတဆီဒီးတဆီအိၣ်ဝဲသၢဆံဖျၢၣ်လီၤ. ဒီး နုာ်ဝဲလၢဒူၣ်ဘၣ်ဃးဒီး ဟံၣ်လၢဒၢးဖိတဖၣ်လၢ တၢ် ကပၤဝးတရံးဝဲအဂီၢ် ဒ်သိးအကဘၣ်တံၢ်ဒီးအီၤလီၤ. ဘၣ်ဆၣ်ဒီးတစဲဘူးဒီးဟံၣ်အဒူၣ်ဘၣ်.
\p
\v 7 ဒီးဒၢးဖိတဖၣ်လၢ တၢ်အကပၤပူၤန့ၣ်လဲၤထီၣ်, ဒီးပ ဝံာ်အသးလီၤ. အဂ့ၢ်ဒ်အံၤ, ဟံၣ်အပဝံာ်ထီၣ်န့ၢ်ထီၣ်ဝဲ ဝးတရံးဟံၣ်လီၤ. မၤသးဒ်န့ၣ်ဒီးဟံၣ်လဲၢ်တက့ၢ်လၢ ထးခီ, ဒီးပှၤထီၣ်ဝဲလၢဒၢးလၢလာ်ခီတတီၤပၢၢ်လၢဒၢး လၢထးခီတတီၤလၢ ဒၢးအဘၢၣ်စၢၤတတီၤအသးကံၢ် ပူၤလီၤ.
\p
\v 8 ယထံၣ်ဘၣ်စ့ၢ်ကီးဟံၣ်အကစီၤထီၣ် ဝးတရံးဝဲလီၤ. ဒၢးတဖၣ်အကပၤပူၤအခီၣ်ထံးန့ၣ် မ့ၢ်နီၣ်ထိၣ်တစိၤ ဒီးဘိတုၤသိးသိးဃုပျၢ်လီၤ.
\p
\v 9 ဒၢးလၢတၢ်အကပၤပူၤအဒူၣ်တဒူၣ်အတီၣ် လၢခိတ ခီမ့ၢ်ယဲၢ်ပျၢ်, အလီၢ်အိၣ်လီၤတဲာ်န့ၣ်မ့ၢ်ဒၢးဖိတဖၣ်လၢ ဟံၣ်အကပၤပူၤအလီၢ်လီၤ.
\p
\v 10 ဒီးလၢဒၢးအဘၢၣ်စၢၤအပျၢ်ခံဆံ အိၣ်ဝးတရံးဟံၣ် တခီလၢ်လၢ်လီၤ.
\p
\v 11 ဒီးဒၢးဖိလၢတၢ်အကပၤပူၤ အကျဲစၢၤဖျိထီၣ်ဝဲဆူတၢ် အလီၢ်လၢအအိၣ်လီၤတဲာ်, ကျဲစၢၤတဖျိန့ၣ်ဖျိဝဲဆူက လံၤစိးတခီ, ဒီးကျဲစၢၤတဖျိဒၣ်ဖျိဝဲဆူ ကလံၤထံးတ ခီလီၤ. ဒီးတၢ်အလီၢ်အိၣ်လီၤတဲာ်န့ၣ် လဲၢ်ဝဲယဲၢ်ပျၢ်ဝး တရံးဝဲလီၤ.
\p
\v 12 ဒီးဒၢးတဒၢးလၢတၢ်လီၤဖးအလီၢ်အမဲာ်ညါ, အဃၢၤ လၢမုာ်နုာ်တခီန့ၣ်အဒီၣ်ဃီၤမ့ၢ်အပျၢ်နွံဆံ, ဒီးဒၢးအ ဒူၣ်န့ၣ်အတီၣ်မ့ၢ်ယဲၢ်ပျၢ်ဝးတရံးဝဲ, ဒီးအထီမ့ၢ်အပျၢ် ခွံဆံလီၤ.
\p
\v 13 ဒီးထိၣ်ဟံၣ်အထီအပျၢ်တကယၤ, ဒီးတၢ်အလီၢ်လီၤ ဖးတပူၤ, ဒီးဒၢးန့ၣ်ဒီးအဒူၣ်တဖၣ်န့ၣ်အထီမ့ၢ်အပျၢ် တကယၤလီၤ.
\p
\v 14 ဒီးဟံၣ်အမဲာ်ညါအဒီၣ်ဃီၤန့ၣ်, ဒီးတၢ်အလီၢ်လီၤဖး တပူၤဆူမုၢ်ထီၣ်န့ၣ်မ့ၢ်အပျၢ်တကယၤလီၤ.
\p
\v 15 ဒီးထိၣ်ဒၢးတဒၢးန့ၣ်အထီလၢ တၢ်အလီၢ်လီၤဖးတ ပူၤအမဲာ်ညါ, ဒီးလၢအချၢဃံန့ၣ်, ဒီးအထူၣ်လၢအဝဲ တခီ, ဒီးလၢအဝဲတခီန့ၣ်, မ့ၢ်အပျၢ်တကယၤ, ဒီးနူၢ် လၢညါခီတဖျၢၣ်ဒီးတၢ်အဂၢၤအတၢ်ခိၣ်ဒုးထီၣ်အသး တဖၣ်,
\v 16 ကျဲစၢၤအကျိၤထံးတဖၣ်, ဒီးတၢ်ထူၣ်ဖျိအံၣ်, ဒီးအထူၣ်လၢဝးတရံးသၢခီလီၤ. အိၣ်သဃီၤဒီးတြဲၤ, ကျဲစၢၤကျိၤထံးန့ၣ်စီၢ်နီၤခိၣ်သ့ၣ်အိၣ်ဝးတရံးဝဲ, လၢ ဟီၣ်ခိၣ်ပၢၢ်လၢတၢ်ထူၣ်ဖျိ, ဒီးတၢ်ထူၣ်ဖျိကျၢၢ်ဘၢအ အသးလၢအီၤလီၤ.
\v 17 အိၣ်ဝဲလၢတၢ်အလီၢ်လၢကျဲစၢၤ အဖီခိၣ်ဒီးလၢ ဟံၣ်လၢညါခီတဖျၢၣ်ဒီးလၢခိ, ဒီးလၢ တၢ်ဒူၣ်အဃၢၤဝးတရံးဝဲလၢညါခီ, ဒီးလၢခိဒ်တၢ်ထိၣ် ဝဲအသိးန့ၣ်လီၤ.
\p
\v 18 ဒီးတၢ်တ့ခ့ရူာ်တဖၣ်, ဒီးသ့ၣ်စူၣ်ပလိၣ်တဖၣ်, ဒီး သ့ၣ်စူၣ်ပလိၣ်တထူၣ်အိၣ်ဝဲလၢ ခ့ရူာ်ခံဂၤအဘၢၣ် စၢၤ,
\v 19 ဒီးခ့ရူာ်တဂၤအိၣ်ဒီးအမဲာ်ခံခီ, ဒီးပှၤကညီအမဲာ် ဒိးအမဲာ်ဆူသ့ၣ်စူၣ်ပလိၣ်လၢတခီ, ဒီးခ့ယုၢ်တလိၤအ မဲာ်ဒိးအမဲာ်လၢတခီဒၣ်လီၤ. တၢ်မၤအသးလၢဟံၣ်ဒီ ဖျၢၣ်ညါဝးတရံးဝဲဒ်န့ၣ်သိးလီၤ.
\v 20 လၢဟီၣ်ခိၣ်ပၢၢ်လၢ ကျဲစၢၤအဖီခိၣ်န့ၣ် ခ့ရူာ်တဖၣ်, ဒီးသ့ၣ်စူၣ်ပလိၣ်တ ဖၣ်တ့အသး, ဒီးလၢနူၢ်အဒူၣ်လိၤစ့ၢ်ကီးလီၤ.
\v 21 နူၢ်အ ထူၣ်တဖၣ်မ့ၢ်အိၣ်ဒီး အနၢၣ်လွံၢ်နၢၣ်, ဒီးတၢ်စီဆှံအ လီၢ်ဖျါဝဲဒ်န့ၣ်သိးလီၤ.
\p
\v 22 တၢ်လုၢ်လီၢ်သ့ၣ်န့ၣ်အကစီၤထီၣ်မ့ၢ်သၢပျၢ်, ဒီးအ ထီမ့ၢ်ခံပျၢ်, ဒီးအနၢၣ်တဖၣ်, ဒီးအခီၣ်ထံးန့ၣ်, ဒီးအဒူၣ် တဖၣ်န့ၣ်မ့ၢ်သ့ၣ်လီၤ. ဒီးအဝဲဒၣ်စံးဘၣ်ယၤ, အဝဲအံၤ မ့ၢ်စီၢ်နီၤခိၣ်လၢအအိၣ်လၢ ယွၤအမဲာ်ညါလီၤ.
\v 23 ဒီး နူၢ်န့ၣ်ဒီးတၢ်အလီၢ်စီဆှံအိၣ်ဝဲဒီးပဲတရီခံပူၤ,
\v 24 ဒီးပဲတ ရီတဖၣ်အိၣ်ဝဲဒီးအလၣ်ခံခီစုာ်စုာ်, အလၣ်ခံခီလၢအ တရံးအသးလီၤ. ပဲတရီတဘ့ၣ်အိၣ်ဝဲဒီးအလၣ်ခံခီ, ဒီးပဲတရီတဘ့ၣ်ဒၣ်အိၣ်ဝဲဒီးအလၣ်ခံခီလီၤ.
\p
\v 25 ဒီးခ့ရူာ်တဖၣ် ဒီးသ့ၣ်စူၣ်ပလိၣ်တဖၣ်တ့အသးလၢ အလိၤ, လၢနူၢ်အပဲတရီလိၤဒၣ်လဲာ်, ဒ်တၢ်လၢအ အိၣ်လၢဒူၣ်အလိၤအသိးန့ၣ်လီၤ. ဒီးကျဲစၢၤကျိၤထံး သ့ၣ်အိၣ်ဝဲလၢ တၢ်ခိၣ်ဒုးထီၣ်အသးအမဲာ်ညါလၢခိ လီၤ.
\v 26 ဒီးသ့ၣ်စူၣ်ပလိၣ်အိၣ်ဝဲလၢတၢ်ထူၣ်ဖျိအံၣ်လၢ အဝဲတခီဒီးလၢအဝဲတခီ, အိၣ်ဝဲလၢတၢ်ခိၣ်ဒုးထီၣ်အ သးအကပၤလိၤ, ဒီးဟံၣ်အဒၢးဖိလၢအကပၤပူၤအ လိၤ, ဒီးလၢကျဲစၢၤကျိၤထံးတဖၣ်အလိၤလီၤ.
\c 42
\cl ၄၂
\p
\v 1 ဒီးစိာ်ထီၣ်ယၤဆူတၢ်အဂၢၤလၢခိတပူၤလၢ ကျဲလဲၤ လၢကလံၤစိးတခီ, ဒီးစိာ်ယၤဆူဒၢးဖိတဖၣ်လၢအ အိၣ်ဝဲလၢတၢ်အလီၢ်လီၤဖး, ဒီးဒၢးတဒၢးန့ၣ်အမဲာ်ညါ ဆူကလံၤစိးတခီလီၤ.
\p
\v 2 လၢပဲတရီလၢကလံၤစိးအမဲာ်ညါန့ၣ် အထီမ့ၢ်အပျၢ် တကယၤ, ဒီးအဒီၣ်ဃီၤမ့ၢ်အပျၢ်ယဲၢ်ဆံလီၤ.
\p
\v 3 ထူၣ်တဖၣ်လၢထူၣ်တဖၣ် အမဲာ်ညါန့ၣ်အိၣ်ဝဲသၢ ဂ့ၢ်သဃီၤဒီးဂၢၤလၢညါတပူၤအပျၢ်ခံဆံ, ဒီးသဃီၤဒီး တၢ်ဒါလၢၢ်လၢတၢ်အဂၢၤလၢခိတပူၤလီၤ.
\p
\v 4 ဒီးတၢ်ဟးဝ့ၤဝီၤအလီၢ် အဒီၣ်ဃီၤဆံဆဲၣ်ပျၢ်လၢညါ တခီ, ကျဲတပျၢ်အိၣ်ဝဲလၢဒၢးဖိတဖၣ်အမဲာ်ညါန့ၣ် လီၤ. ဒီးအကျဲစၢၤဖျိထီၣ်ဝဲဆူကလံၤစိးလီၤ.
\p
\v 5 ဒီးဒၢးဖိလၢထးခီတဖၣ်န့ၣ် အံၣ်န့ၢ်ဒၢးတဖၣ်အိၣ်ဝဲ လၢလာ်ခီတတီၤ, ဒီးလၢဒၢးတဖၣ်အိၣ်ဝဲလၢတၢ်အ ဘၢၣ်စၢၤတတီၤတက့ၢ်လီၤ. အဂ့ၢ်ဒ်အံၤ, ထူၣ်တဖၣ် န့ၣ် ဟံးန့ၢ်အလီၢ်လီၤ.
\p
\v 6 အဂ့ၢ်ဒ်အံၤ, အိၣ်ဝဲသၢတီၤလီၤ. ဘၣ်ဆၣ်ဒီးထူၣ်တ ဖၣ်ဒ်ထူၣ်လၢတၢ်ဂၢၤပူၤအသိးန့ၣ်တအိၣ်ဘၣ်. မၤသး ဒ်န့ၣ်ဒီးအံၣ်န့ၢ်တၢ်လၢလာ်ခီတတီၤ, ဒီးတၢ်လၢအ ဘၢၣ်စၢၤတတီၤတက့ၢ်န့ၣ်လီၤ.
\p
\v 7 ဒီးတၢ်အဒူၣ်လၢခိ အိၣ်သဃီၤဒီးဒၢးဖိတဖၣ်ဆူတၢ် အဂၢၤလၢခိတပူၤလၢဒၢးဖိတဖၣ်အမဲာ်ညါန့ၣ် အထီ မ့ၢ်အပျၢ်ယဲၢ်ဆံလီၤ.
\p
\v 8 အဂ့ၢ်ဒ်အံၤ, ဒၢးဖိတဖၣ်လၢတၢ်အဂၢၤလၢခိတပူၤ န့ၣ်အထီမ့ၢ်အပျၢ်ယဲၢ်ဆံလီၤ. မ့မ့ၢ်လၢနူၢ်အမဲာ်ညါန့ၣ် မ့ၢ်အပျၢ်တကယၤလီၤ.
\p
\v 9 ဒီးလၢဒၢးဖိတဖၣ်အဖီလာ်န့ၣ် ကျဲလဲၤနုာ်လၢအဖျိ ထီၣ်ဆူမုၢ်ထီၣ်တခီ, အိၣ်ဝဲဖဲပှၤလဲၤနုာ်ဆူအပူၤလၢ တၢ်အဂၢၤလၢခိလီၤ.
\p
\v 10 လၢတၢ်အဂၢၤအဒူၣ်အတီၤပူၤ ဆူမုၢ်ထီၣ်တခီ, လၢ တၢ်အလီၢ်လီၤဖးအမဲာ်ညါ, ဒီးလၢဒၢးတဖျၢၣ်အမဲာ် ညါန့ၣ်ဒၢးဖိတဖၣ်အိၣ်ဝဲလီၤ.
\v 11 ဒီးကျဲအိၣ်ဝဲလၢအမဲာ် ညါမၤသးဒ်တၢ်လၢဒၢးဖိတဖၣ် လၢအအိၣ်ဝဲဆူကလံၤ စိးအသိးန့ၣ်လီၤ. အထီတုၤသိးသိး, ဒီးအဒီၣ်ဃီၤတုၤ တုၤသိးသိး, ဒီးအဟးထီၣ်အလီၢ်ခဲလၢာ်, ဒီးအက့ၢ် အဂီၤ, ဒီးအကျဲစၢၤန့ၣ်မ့ၢ်ဒ်သိးသိးလီၤ.
\p
\v 12 ဒီးဒၢးဖိတဖၣ်အိၣ်ဝဲဒီးကျဲစၢၤဖျိထီၣ်ဝဲဆူ ကလံၤထံး တခီဒ်န့ၣ်သိးလီၤ. ကျဲအခီၣ်ထံးအိၣ်ဝဲဒီးကျဲစၢၤတဖျိ လၢကျဲတဘိအိၣ်ဝဲလၢ တၢ်ဒူၣ်အမဲာ်ညါဆူမုၢ်ထီၣ် တခီဖဲပှၤလဲၤနုာ်လၢအပူၤလီၤ.
\p
\v 13 ဒီးအဝဲဒၣ်စံးဘၣ်ယၤ, ဒၢးဖိတဖၣ်လၢကလံၤစိးတ ခီ, ဒီးဒၢးဖိတဖၣ်လၢကလံၤထံးတခီလၢအအိၣ်လၢ တၢ်အလီၢ်လီၤဖးအမဲာ်ညါန့ၣ် မ့ၢ်ဒၢးဖိစီဆှံဖဲပှၤလုၢ် တၢ်အဒိၣ်တုၤအသုးဘူးအသးဆူ ယွၤအအိၣ်န့ၣ်ဒီး, အီၣ်ဘၣ်တၢ်စီဆှံကတၢၢ်လီၤ. ဘၣ်ပာ်တၢ်စီဆှံက တၢၢ်တဖၣ်, ဒီးတၢ်မၤဘူၣ်တၢ်အီၣ်, ဒီးတၢ်လုၢ်တၢ်ဒဲး ဘးဒီးတၢ်လုၢ်တၢ်ကမၣ်ဖဲန့ၣ်လီၤ. အဂ့ၢ်ဒ်အံၤ, တၢ် အလီၢ်န့ၣ်စီဆှံဝဲလီၤ.
\p
\v 14 တုၤပှၤလုၢ်တၢ်အဒိၣ်လဲၤနုာ်ဒီး, တဘၣ်ဟးထီၣ်ဘၣ် ဆူတၢ်အဂၢၤလၢခိအပူၤဘၣ်. မ့ၢ်အဘၣ်ပာ်အကူအ သိးလၢအမၤတၢ်အခ့အပှၤအတၢ် လၢအပူၤဖဲန့ၣ်လီၤ. အဂ့ၢ်ဒ်အံၤ, မ့ၢ်တၢ်စီဆှံလီၤ. ဒီးကဘၣ်ကူသိးတၢ်အ ကူအသိးအဂၤ, ဒီးသုးဘူးအသးဆူတၢ်ဘၣ်ဃးဒီးပှၤ ဂီၢ်မုၢ်လီၤ.
\p
\v 15 ဒီးထိၣ်ဟံၣ်လၢညါတဖျၢၣ်ခဲလၢာ်ဝံၤဒီး, စိာ်ထီၣ် ယၤဆူပဲတရီလၢအဖျိဝဲဆူမုၢ်ထီၣ်တခီ, ဒီးထိၣ်ဝဲဝး တရံးလီၤ.
\p
\v 16 ဒီးထိၣ်အဃၢၤလၢမုၢ်ထီၣ်တခီလၢနီၣ်ထိၣ်တပိၢ်, ဒီး အိၣ်ဝဲအစိၤယဲၢ်ကယၤဝးတရံးဝဲလီၤ.
\v 17 ထိၣ်ဝဲအဃၢၤ လၢကလံၤစိးလၢနီၣ်ထိၣ်တပိၢ်, ဒီးအိၣ်ဝဲအစိၤယဲၢ် ကယၤဝးတရံးဝဲလီၤ.
\v 18 ထိၣ်အဃၢၤလၢကလံၤထံးတ ခီလၢနီၣ်ထိၣ်တပိၢ်, ဒီးအိၣ်ဝဲအစိၤယဲၢ်ကယၤဝးတ ရံးဝဲလီၤ.
\p
\v 19 ဃၣ်အသးဆူမုၢ်ထီၣ်တခီ, ဒီးထိၣ်ဝဲအစိၤယဲၢ်ကယၤ လၢနီၣ်ထိၣ်တပိၢ်လီၤ.
\p
\v 20 ထိၣ်တၢ်အဒူၣ်လၢအကပၤလွံၢ်ခီဝးတရံးဝဲလီၤ. အ ထီမ့ၢ်ယဲၢ်ကယၤ, ဒီးအဒီၣ်ဃီၤမ့ၢ်ယဲၢ်ကယၤ, ဒ်သိးက နီၤဖးတၢ်စီဆှံအလီၢ်ဒီး တၢ်တကဆှီဘၣ်အလီၢ်အဆၢ န့ၣ်လီၤ.
\c 43
\cl ၄၃
\p
\v 1 ဒီးလၢခံက့ၤစိာ်ယၤဆူပဲတရီလၢ အဖျိဝဲဆူမုၢ်ထီၣ် တခီ,
\v 2 ဒီးကွၢ်ကွၢ်, အံၣ်စရ့လးအကစၢ်အလၤကပီၤ ဟဲဝဲလၢမုၢ်ထီၣ်အကျဲ, ဒီးအသီၣ်န့ၣ်မၤအသးဒ်ထံအါ အသီၣ်သိးန့ၣ်, ဒီးဟီၣ်ခိၣ်ကပီၤထီၣ်ဝဲလၢအလၤက ပီၤလီၤ.
\p
\v 3 ဒီးတၢ်ဖျါဝဲမၤအသးဒ်တၢ်ထံၣ်လၢညါခီ လၢယထံၣ် ဒ်တၢ်ထံၣ်လၢညါခီလၢယထံၣ်ဖဲယဟဲမၤဟးဂီၤဝ့ၢ်အ သိးန့ၣ်, ဒီးတၢ်ထံၣ်လၢညါခီန့ၣ်မၤသးဒ်တၢ်လၢယ ထံၣ်ဘၣ်လၢကဘၢ်အထံနံၤအသိးန့ၣ်လီၤ. ဒီးယထိၣ် လီၤဃံၤအီထီလာ်ယသးလီၤ.
\p
\v 4 ဒီးယွၤအလၤကပီၤ ဟဲနုာ်လၢဟံၣ်ပူၤလၢကျဲအပဲတ ရီအပူၤလၢအဖျိထီၣ်ဆူမုၢ်ထီၣ်တခီလီၤ.
\p
\v 5 ဒီးသးန့ၣ်ဟံးန့ၢ်ယၤ, ဒီးစိာ်ယၤဆူတၢ်ဂၢၤလၢညါ ခီတပူၤ, ဒီးကွၢ်ကွၢ်, ယွၤအလၤကပီၤမၤပှဲၤဟံၣ်လီၤ.
\p
\v 6 ဒီးယနၢ်ဟူတၢ်တဂၤ ကတိၤတၢ်ဒီးယၤလၢဟံၣ်ပူၤ, ဒီးပှၤကညီတဂၤ ဆၢထၢၣ်လၢအဃၢၤလီၤ.
\v 7 ဒီးစံး ဘၣ်ယၤ, ပှၤကညီဖိခွါဧၢ, ယလီၢ်ပစိာ်အလီၢ်ဒီးယခီၣ် ညါသးအလီၢ်ဖဲ ယကအိၣ်လၢပှၤအံၣ်စရ့လးဖိအကျါ လီၤထူလီၤယိာ်မ့ၢ်ဖဲအံၤလီၤ. ဒီးပှၤအံၣ်စရ့လးဖိတမၤ ဘၣ်အၢလၢၤဘၣ်ယမံၤစီဆှံဘၣ်, အဝဲသ့ၣ်မ့ၢ်ဂ့ၤ, အ စီၤပၤတဖၣ်မ့ၢ်ဂ့ၤ, တမၤဘၣ်အၢဝဲလၢအမၤကမၣ်မုၣ် ကမၣ်ခွါအဃိ, ဒီးလၢအစီၤပၤအစိၣ်လၢ အလီၢ်ထီၣ် ထီတဖၣ်အဃိဘၣ်.
\v 8 မ့ၢ်အသူၣ်အကျဲစၢၤကျိၤထံးလၢ ယကျဲစၢၤကျိၤထံးအဃၢၤ, ဒီးအထူၣ်လၢယထူၣ်အ ဃၢၤ, ဒီးအိၣ်ထဲအဒူၣ်တဒူၣ်လၢယၤဒီးအဝဲသ့ၣ်အ ဘၢၣ်စၢၤန့ၣ်ဒီး, မၤဘၣ်အၢယမံၤစီဆှံလၢအတၢ်သး ဘၣ်အၢလၢအမၤဝဲလီၤ. ဒီးယမၤလၢာ်ကွံာ်အီၤလၢယ သးထီၣ်န့ၣ်လီၤ.
\p
\v 9 ခဲကနံၣ်အံၤ မ်အပာ်အတၢ်မၤကမၣ်မုၣ်ကမၣ်ခွါယံၤ ဒီးယၤ, ဒီးအစီၤပၤအစိၣ်တဖၣ်ယံၤဒီးယၤတက့ၢ်, ဒီး ယကအိၣ်လၢအကျါလီၤထူလီၤယိာ်လီၤ.
\p
\v 10 နဲဒၣ်အံၤပှၤကညီဖိခွါဧၢ, ဒုးနဲၣ်ပှၤအံၣ်စရ့လးအပှၤ ဟံၣ်ဖိလၢဟံၣ်တဖျၢၣ်အံၤ, ဒ်သိးအမဲာ်ကဆှးလၢအ တၢ်ဒဲးဘးအဃိ, ဒီးမ်အထိၣ်တၢ်အဒိအတဲာ်န့ၣ်တ က့ၢ်.
\p
\v 11 ဒီးအမဲာ်မ့ၢ်ဆှးလၢ ကယဲၢ်တၢ်လၢအမၤဝဲအဃိဒီး, ဘိးဘၣ်သ့ၣ်ညါအီၤလၢအဒိအတဲာ်ဒီးအက့ၢ်အဂီၤ, ဒီး ကျဲဟဲနုာ်ဒီးလဲၤထီၣ်တဖၣ်, ဒီးအဂီၤတဖၣ်ခဲလၢာ်, ဒီး တၢ်မၤလိာ်ခဲလၢာ်, ဒီးအဒိအတဲာ်ခဲလၢာ်, ဒီးအတၢ် သိၣ်တၢ်သီတဖၣ်ခဲလၢာ်န့ၣ်, ဒီးကွဲးတၢ်န့ၣ်လၢအမဲာ် ညါဒ်သိးအကတိၢ်န့ၢ် တၢ်အဒိအတဲာ်ဒီဖျၢၣ်ညါ, ဒီး အတၢ်မၤလိာ်ခဲလၢာ်, ဒီးမၤအီၤန့ၣ်တက့ၢ်.
\p
\v 12 အအံၤမ့ၢ်ဟံၣ်အတၢ်သိၣ်တၢ်သီ, လၢကစၢၢ်ဒီခိၣ်န့ၣ် တၢ်အိၣ်ဝဲလၢအဃၢၤဝးတရံးဝဲဒီဖျၢၣ်ညါ ကမ့ၢ်တၢ် စီဆှံကတၢၢ်လီၤ. ကွၢ်ကွၢ်, အဝဲန့ၣ်မ့ၢ်ဟံၣ်အတၢ်သိၣ် တၢ်သီလီၤ.
\p
\v 13 ဒီးတၢ်ထိၣ်တၢ်လုၢ်လီၢ်လၢပျၢ်တဖၣ်ဒ်အံၤ, (တပျၢ် န့ၣ်မ့ၢ်တပျၢ်ဒီးတထါလီၤ.) တၢ်လၢလာ်ခီန့ၣ်အက စီၤထီၣ်ကမ့ၢ်ဝဲတပျၢ်, ဒီးအဒီၣ်ဃီၤတပျၢ်, ဒီးအခိၣ်ဒူ လၢအကနူၤအဃၢၤဝးတရံးဝဲန့ၣ် ကမ့ၢ်တထါလီၤ. ဒီးအဝဲန့ၣ်မ့ၢ်တၢ်လုၢ်လီၢ်အလီၢ်လၢခိတခီလီၤ.
\p
\v 14 ဒီးလၢလာ်ခီလၢဟီၣ်ခိၣ်အဖီခိၣ် ပၢၢ်လၢအကနူၤ လၢလာ်ခီန့ၣ်မ့ၢ်ခံပျၢ်, ဒီးအဒီၣ်ဃီၤတပျၢ်, ဒီးလၢအ ကနူၤအအံၣ်ပၢၢ်လၢအကနူၤအလဲၢ်န့ၣ် မ့ၢ်လွံၢ်ပျၢ်, ဒီး အဒီၣ်ဃီၤမ့ၢ်တပျၢ်လီၤ.
\p
\v 15 ဒီးတၢ်လုၢ်လီၢ်မ့ၢ်လွံၢ်ပျၢ်, ဒီးလၢတၢ်လုၢ်လီၢ်ဆူထး ခီန့ၣ်အနၢၣ်လွံၢ်နၢၣ်ကအိၣ်ဝဲလီၤ.
\p
\v 16 ဒီးတၢ်လုၢ်လီၢ်အထီမ့ၢ်တဆံခံပျၢ်, အဒီၣ်ဃီၤတဆံ ခံပျၢ်, တၢ်လွံၢ်နၢၣ်, အကပၤတုၤသိးသိးလီၤ.
\p
\v 17 ဒီးအကနူၤအထီကမ့ၢ်တဆံလွံၢ်ပျၢ်, ဒီးအိၣ်ဝဲလၢအ ဒီၣ်ဃီၤတဆံလွံၢ်ပျၢ်လၢတၢ်လွံၢ်ကပၤလီၤ. ဒီးအခိၣ်ဒူ လၢအဃၢၤမ့ၢ်ဖးဖီပျၢ်, ဒီးအခီၣ်ထံးန့ၣ်မ့ၢ်တပျၢ်ဝးတ ရံးဝဲ, ဒီးအဃီန့ၣ်ကစဲၤလီၤဝဲဆူမုၢ်ထီၣ်တခီလီၤ.
\p
\v 18 ဒီးစံးဘၣ်ယၤ, ပှၤကညီဖိခွါဧၢ, ကစၢ်ယွၤစံးဒ်အံၤ, အဝဲန့ၣ်မ့ၢ်တၢ်သိၣ်တၢ်သီဘၣ်ဃးဒီး တၢ်လုၢ်လီၢ်လၢ မုၢ်တနံၤလၢပှၤကတ့အီၤဒ်သိး အကလုၢ်တၢ်လုၢ်မ့ၣ် အူလၢအဖီခိၣ်, ဒီးဖှံတၢ်သွံၣ်လၢအဖီခိၣ်န့ၣ်လီၤ.
\p
\v 19 ဒီးနဘၣ်ဟ့ၣ်ပှၤလုၢ်တၢ်အဒိၣ်, ပှၤလ့ၤဝံဖိ, စီၤစၤဒိး အချံအသၣ်လၢအသုးဘူးအသးဆူယအိၣ်, ဒ်သိးအ ကမၤယတၢ်န့ၣ်လၢဂီၤဖံးဖါဖိတဒုလၢ တၢ်လုၢ်တၢ်ဒဲး ဘးအဂီၢ်လီၤ.
\p
\v 20 ဒီးနဘၣ်ဟံးန့ၢ်အသွံၣ်, ဒီးပာ်လၢတၢ်အနၢၣ်လွံၢ် နၢၣ်အလိၤ, ဒီးလၢအကနူၤလွံၢ်နၢၣ်အလိၤ, ဒီးလၢ အခိၣ်ဒူဝးတရံးဝဲအလိၤလီၤ. နဘၣ်မၤကဆှီအီၤ, ဒီးမၤ တၢ်ပူၤဖျဲးလၢအဂီၢ်လီၤ.
\p
\v 21 နဘၣ်ဟံးန့ၢ်တၢ်လုၢ်တၢ်ဒဲးဘးအဂီၤဖံးဖါတဒု, ဒီး ပှၤဘၣ်ဆူးထီၣ်ကွံာ်အီၤလၢ တၢ်မၤလိာ်ပာ်အလီၢ်လၢ ဟံၣ်ပူၤလၢတၢ်အလီၢ်စီဆှံလၢခိလီၤ.
\p
\v 22 ဒီးမုၢ်ခံနံၤတနံၤန့ၣ် နကဘၣ်လုၢ်မဲာ်တဲးလဲးဖါအလၢ အပှဲၤတဒုလၢ တၢ်လုၢ်တၢ်ဒဲးဘးအဂီၢ်, ဒီးပှၤကမၤ ကဆှီတၢ်လုၢ်လီၢ်ဒ်အမၤကဆှီဝဲလၢ ဂီၤဖံးဖါတဒုအ သိးန့ၣ်လီၤ.
\p
\v 23 ဒီးတုၤနမၤကဆှီအီၤဝံၤဒီး, နဘၣ်လုၢ်ဂီၤဖံးဖါဖိအ လၢအပှဲၤတဒု, ဒီးတၢ်အဖါလၢသိဒီးမဲာ်တဲးလဲးအ ကျါအလၢအပှဲၤတဒုလီၤ.
\p
\v 24 ဒီးနဘၣ်လုၢ်အီၤလၢယွၤအမဲာ်ညါ, ဒီးပှၤလုၢ်တၢ်အ ဒိၣ်တဖၣ်ဘၣ်ဖၢလီၤအံသၣ်လၢအဖီခိၣ်, ဒီးလုၢ်ထီၣ် အီၤလၢတၢ်လုၢ်မ့ၣ်အူလၢယွၤအဂီၢ်လီၤ.
\p
\v 25 နွံနံၤအတီၢ်ပူၤန့ၣ် နဘၣ်လုၢ်မဲာ်တဲးလဲးတဒုလၢတၢ် လုၢ်တၢ်ဒဲးဘးအဂီၢ်ကိးနံၤဒဲးလီၤ. ဒီးပှၤဘၣ်လုၢ်ဂီၤဖံး ဖါဖိတဒု, ဒီးတၢ်အဖါအလၢအပှဲၤတဒုလၢ သိဒီးမဲာ် တဲးလဲးအကျါလီၤ.
\p
\v 26 နွံနံၤအတီၢ်ပူၤန့ၣ် ပှၤဘၣ်မၤကဆှီထီၣ်, ဒီးမၤတၢ်ပူၤ ဖျဲးလၢတၢ်လုၢ်လီၢ်အဂီၢ်ဒီးဘၣ်ပာ်စီဆှံအီၤလီၤ.
\p
\v 27 ဒီးတၢ်လၢမုၢ်နံၤတဖၣ်န့ၣ်ပူၤကွံာ်ဒီး, တၢ်ကမၤအ သးလၢမုၢ်ဃိးနံၤတနံၤဒီးဆူညါ, ပှၤလုၢ်တၢ်အဒိၣ်တ ဖၣ်န့ၣ်ဘၣ်လုၢ်သုတၢ်လုၢ်မ့ၣ်အူ, ဒီးသုတၢ်လုၢ်မၤဃူ မၤဖိးလၢသုတၢ်လုၢ်လီၢ်အဖီခိၣ်, ဒီးသုကဘၣ်ယသး လီၤ, ကစၢ်ယွၤစံးဝဲဒၣ်.
\c 44
\cl ၄၄
\p
\v 1 ဒီးစိာ်ထီၣ်ကဒါက့ၤယၤလၢ ကျဲဆူတၢ်အလီၢ်စီဆှံ အပဲတရီလၢခိတဖျိလၢအဖျိဝဲဆူမုၢ်ထီၣ်တခီ, ဒီးကး တံာ်ဃာ်အသးလီၤ.
\p
\v 2 ဒီးယွၤစံးဘၣ်ယၤ, ပဲတရီတဖျိအံၤဘၣ်ကးတံာ်ဃာ် အသးလီၤ. တၢ်တဘၣ်အိးထီၣ်အီၤဘၣ်. ဒီးပှၤတဘၣ် လဲၤနုာ်ဘၣ်လၢအပူၤနီတဂၤဘၣ်. အဂ့ၢ်ဒ်အံၤ, ယွၤအံၣ် စရ့လးအကစၢ်လဲၤနုာ်တ့ၢ်လၢအီၤလီၤ. မၤသးဒ်န့ၣ် ဒီးကဘၣ်ကးတံာ်ဃာ်အသးလီၤ.
\p
\v 3 ပဒိၣ်ဖးဒိၣ်, ပဒိၣ်ဖးဒိၣ်အဝဲဒၣ်ကဆ့ၣ်နီၤဝဲလၢအ ပူၤဒ်သိးအကအီၣ်တၢ်အီၣ်လၢယွၤအမဲာ်ညါ, ကလဲၤ နုာ်ဝဲလၢပဲတရီအတၢ်ခိၣ်ဒုးထီၣ်အသး, ဒီးကဟးထီၣ် ဝဲလၢအကျဲတဘိဃီန့ၣ်လီၤ.
\p
\v 4 ဒီးစိာ်ထီၣ်ယၤဆူပဲတရီလၢကလံၤစိးတခီ လၢဟံၣ် အမဲာ်ညါ, ဒီးယကွၢ်, ဒီးကွၢ်ကွၢ်, ယွၤအလၤကပီၤမၤ ပှဲၤယွၤအဟံၣ်, ဒီးယထိၣ်လီၤဃံၤအီထီလာ်ယသး လီၤ.
\p
\v 5 ဒီးယွၤစံးဘၣ်ယၤ, ပှၤကညီဖိခွါဧၢ, တိၢ်လၢနသးဒီး ကွၢ်လၢနမဲာ်, ဒိးနနၢ်လၢ ကယဲၢ်တၢ်လၢယစံးဘၣ်နၤ လၢယွၤအဟံၣ်အတၢ်မၤလိာ်အဂ့ၢ်ဒီး အတၢ်သိၣ်တၢ် သီ, ဒီးတိၢ်လၢနသးလၢတၢ်လဲၤနုာ်ဟံၣ်ပူၤ, ဒီးကယဲၢ် တၢ်ဟးထီၣ်လၢ တၢ်အလီၢ်စီဆှံအကျဲတဘိလၢ်လၢ် န့ၣ်တက့ၢ်.
\p
\v 6 ဒီးစံးဘၣ်ပှၤအံၣ်စရ့လးအပှၤဟံၣ်ဖိ, လၢအပူထီၣ် ဒၣ်တၢ်, ကစၢ်ယွၤစံးဒ်အံၤ, ပှၤအံၣ်စရ့လးအပှၤဟံၣ် ဖိသ့ၣ်ဧၢ,
\v 7 လၢကယဲၢ်သုတၢ်မၤဘၣ်အၢတဖၣ်အဖီ ခိၣ်န့ၣ်မ့ၢ်သုဒုးဟဲနုာ်ပှၤတခီဘီမုၢ်ဖိ, ပှၤတဒိးဘၣ်တၢ် ကူးတရံးလၢသး, ဒီးတဒိးတၢ်ကူးတရံးလၢညၣ်, လၢ ယလီၢ်စီဆှံအပူၤသတးဒီး, သုမၤဘၣ်အၢယဟံၣ်ဖဲအ ကတီၢ်လၢသုမၤဘူၣ်တၢ်အီၣ်, တၢ်သိ, ဒီးတၢ်သွံၣ်, ဒီး မၤဟးဂီၤယတၢ်အၢၣ်လီၤအီလီၤလၢ သုတၢ်သးဘၣ် အၢအဃိသတးဒီး, မ်သုမံသူၣ်မံသးလၢသုတၢ်သး ဘၣ်အၢအဂ့ၢ်တက့ၢ်.
\p
\v 8 ဒီးသုတကွၢ်ဘၣ်တၢ်ပၢၤယလီၢ်စီဆှံဘၣ်, မ့မ့ၢ်သုပာ် ပှၤကွၢ်တၢ်ပၢၤယလီၢ်စီဆှံလၢသုဂီၢ်ဒၣ်သုဝဲလီၤ.
\p
\v 9 ကစၢ်ယွၤစံးဒ်အံၤ, ပှၤတခီဘီမုၢ်ဖိတဒိးဘၣ်တၢ်ကူး တရံးလၢသး, ဒီးတဒိးဘၣ်တၢ်ကူးတရံးလၢညၣ်လၢ ပှၤတခီဘီမုၢ်ဖိအိၣ်လၢ ပှၤအံၣ်စရ့လးဖိအကျါန့ၣ်တ ဘၣ်လဲၤနုာ်ဘၣ်ဆူယလီၢ်စီဆှံအပူၤနီတဂၤဘၣ်.
\p
\v 10 မ့မ့ၢ်ပှၤလ့ၤဝံဖိဒၣ်လဲာ်လၢ အလဲၤသဒၣ်ယၤဆူအ ယံၤဖဲအကတီၢ်လၢ အံၣ်စရ့လးဟးဖျိးကျဲလၢအဟး ဖျိးတၢ်လၢယၤ, ဒီးလဲၤထွဲအတၢ်ဂီၤတၢ်ဖီၣ်အခံန့ၣ်အ ဝဲသ့ၣ်တဖၣ်န့ၣ်ကဘၣ်အတၢ်ဒဲးဘးလီၤ.
\p
\v 11 ဘၣ်ဆၣ်ဒီးကမၤယခ့ယပှၤအတၢ်လၢ ယလီၢ်စီဆှံ အပူၤ, ကပၢၤတၢ်ဖဲဟံၣ်အပဲတရီ, ဒီးကမၤဟံၣ်အခ့ အပှၤအတၢ်မၤလီၤ. ကမၤသံတၢ်လုၢ်မ့ၣ်အူ, ဒီးတၢ်လုၢ် လၢပှၤဂီၢ်မုၢ်အဂီၢ်, ဒီးကဆၢထၢၣ်လၢအမဲာ်ညါဒ်သိး အကမၤပှၤဂီၢ်မုၢ်အခ့အပှၤအတၢ်လီၤ.
\p
\v 12 မ့ၢ်အမၤတၢ်အခ့အပှၤအတၢ်လၢ အတၢ်ဂီၤတၢ်ဖီၣ် အမဲာ်ညါ, ဒီးဒုးလီၤကမၣ်အံၣ်စရ့လးအပှၤဟံၣ်ဖိဒီး, ယယူာ်ထီၣ်လံယစုထီဒါအီၤ, ဒီးယဆိၣ်လၢအက ဘၣ်အတၢ်ဒဲးဘးလီၤ, ကစၢ်ယွၤစံးဝဲဒၣ်.
\p
\v 13 ဒီးတဘၣ်သုးဘူးအသးဆူယအိၣ် ဒ်သိးအကမၤပှၤ လုၢ်တၢ်အဒိၣ်အတၢ်လၢယဂီၢ်, ဒီးတဘၣ်သုးဘူးဘၣ် အသးဒ်သိး အကမၤယတၢ်စီဆှံတမံၤလၢတၢ်အလီၢ် စီဆှံကတၢၢ်နီတမံၤဘၣ်လီၤ. မ့မ့ၢ်ဘၣ်တူၢ်အတၢ်မဲာ် ဆှးဒီးအတၢ်သးဘၣ်အၢလၢအမၤတ့ၢ်တၢ်လီၤ.
\p
\v 14 ဘၣ်ဆၣ်ဒီးယကပာ်အီၤလၢ ပှၤကွၢ်တၢ်ပၢၤဟံၣ်လၢ အတၢ်မၤခဲလၢာ်အဂီၢ်, ဒီးလၢကယဲၢ်တၢ်လၢပှၤကမၤ ဝဲလၢအပူၤခဲလၢာ်အဂီၢ်လီၤ.
\p
\v 15 မ့မ့ၢ်ပှၤလုၢ်တၢ်အဒိၣ်, ပှၤလ့ၤဝံဖိ, စီၤစၤဒိးအဖိခွါလၢ အကွၢ်တၢ်ပၢၤယလီၢ်စီဆှံဖဲ အကတီၢ်လၢပှၤအံၣ်စရ့ လးဖိဟးဖျိလၢယအိၣ်န့ၣ် ကသုးဘူးအသးဆူယအိၣ် ဒ်သိးအကမၤယခ့ယပှၤအတၢ်, ဒီးကဆၢထၢၣ်လၢ ယမဲာ်ညါဒ်သိးအကလုၢ်ယၤလၢ တၢ်သိဒီးတၢ်သွံၣ်, ကစၢ်ယွၤစံးဝဲဒၣ်.
\p
\v 16 ကလဲၤနုာ်ဝဲဆူယလီၢ်စီဆှံအပူၤ, ဒီးကသုးဘူးအသး ဆူယစီၢ်နီၤခိၣ်အအိၣ်ဒ်သိး အကမၤယခ့ယပှၤအတၢ်, ဒီးကကွၢ်ယတၢ်ပၢၤလီၤ.
\p
\v 17 ဒီးတုၤအလဲၤနုာ်လၢ တၢ်အဂၢၤလၢညါတပူၤအပဲ တရီန့ၣ်တၢ်ကမၤအသးလၢ အကသိးဝဲဒီး ဖှီဝါက ဆှၣ်, ဒီးသိအဆူၣ်တဘၣ်ဟဲဘူးဘၣ်ဒီးအီၤ လၢအမၤ တၢ်လၢတၢ်ဂၢၤလၢညါတပူၤအပဲတရီ, ဒီးလၢဟံၣ်လၢ ညါခီအဖၢမုၢ်န့ၣ်ဘၣ်.
\p
\v 18 ဒီးဘၣ်အိၣ်ဒီးအခိၣ်ဖၢၣ်ဖှီဝါကဆှၣ် လၢအခိၣ်, ဒီး တၢ်ဖျီၣ်ခံဖှီဝါကဆှၣ်လၢအယီၢ်ဒ့, ဒီးတဘၣ်ကံၢ်တူာ် ဘၣ်အသးလၢတၢ်ဒုးကပၢၤထီၣ်တၢ်ဘၣ်.
\p
\v 19 ဒီးတုၤအဟးထီၣ်ဆူဂၢၤလၢခိတပူၤ, ဆူဂၢၤလၢခိ လၢပှၤဂီၢ်မုၢ်အအိၣ်ဒီး, ကဘ့ၣ်ကွံာ်အကူအသိးလၢ အမၤအတၢ်လၢအပူၤဒီး ပာ်အီၤလၢဒၢးဖိစီဆှံတဖၣ် အပူၤ, ဒီးကူထီၣ်သိးထီၣ်တၢ်အကူအသိးအဂၤ, ဒ်သိး အသုတမၤစီဆှံပှၤဂီၢ်မုၢ်လၢအကူအသိးတဂ့ၤလီၤ.
\p
\v 20 ဒီးတဘၣ်လူၤဘၣ်အခိၣ်ဘၣ်, ဒီးတဘၣ်ဒုးထီထီၣ် အခိၣ်သူထီထီကလဲာ်ဘၣ်. ဘၣ်တံာ်အခိၣ်သူလီၤ.
\p
\v 21 ဒီးတုၤပှၤလုၢ်တၢ်အဒိၣ် လဲၤနုာ်လၢဂၢၤလၢညါခီတ ပူၤဒီး, တဘၣ်အီဘၣ်စပံးထံနီတဂၤဘၣ်.
\p
\v 22 ဒီးပှၤမုၣ်ကမဲမ့ၢ်ဂ့ၤ, ပိာ်မုၣ်လီၤဖှၣ်ဒီးအဝၤမ့ၢ်ဂ့ၤ, တ ဘၣ်န့ၢ်ဘၣ်မါလၢအီၤဘၣ်. ဘၣ်ဟံးန့ၢ်ပှၤမုၣ်ကနီၤ လၢအံၣ်စရ့လးအပှၤဟံၣ်ဖိအချံအသၣ်အကျါလီၤ. မ့ တမ့ၢ်ဘၣ်ဒီးကဟံးန့ၢ် ပှၤမုၣ်ကမဲလၢအမ့ၢ်တ့ၢ်ပှၤလုၢ် တၢ်အဒိၣ်အမါလီၤ.
\p
\v 23 ဒီးကသိၣ်လိယပှၤဂီၢ်မုၢ်လၢတၢ်စီဆှံ ဒီးတၢ်တဘၣ် ပာ်စီဆှံအီၤအဆၢ, ဒီးဒုးနီၤဖးအီၤလၢတၢ်ကဆှီဒီးတၢ် တကဆှီဘၣ်အဆၢလီၤ.
\p
\v 24 ဒီးလၢပှၤလိာ်ကွီၢ်န့ၣ် ကဆၢထၢၣ်ဝဲဒ်သိးအကစံၣ် ညီၣ်ကွီၢ်လီၤ. ကစံၣ်ညီၣ်ဝဲဒ်ယတၢ်စံၣ်ညီၣ်အသိးန့ၣ် ဒီးတိၢ်န့ၢ်ယတၢ်သိၣ်တၢ်သီ, ဒီးယတၢ်မၤလိာ်လၢယ မၤဘူၣ်အဆၢအကတီၢ်ခဲလၢာ်အပူၤ, ဒီးကပာ်စီဆှံယ အိၣ်ဘှံးနံၤတဖၣ်လီၤ.
\p
\v 25 ဒီးတဘၣ်ဟဲဘူးဘၣ်ဆူ ပှၤသံလၢအကမၤတကဆှီ ဘၣ်အသးနီတဂၤဘၣ်. ဘၣ်ဆၣ်ဒီးလၢပၢ်အဂီၢ်မ့ၢ်ဂ့ၤ, လၢမိၢ်အဂီၢ်မ့ၢ်ဂ့ၤ, လၢဖိခွါအဂီၢ်မ့ၢ်ဂ့ၤ, လၢဖိမုၣ်အ ဂီၢ်မ့ၢ်ဂ့ၤ, လၢဒီပုၢ်ဝဲၢ်ခွါအဂီၢ်မ့ၢ်ဂ့ၤ, လၢဒီပုၢ်ဝဲၢ်မုၣ် လၢအဝၤတအိၣ်ဘၣ်အဂီၢ်မ့ၢ်ဂ့ၤ, ကမၤတကဆှီဘၣ် အသးလီၤ.
\v 26 ဒီးလၢတၢ်သ့စီကွံာ်အီၤအလီၢ်ခံန့ၣ်, ပှၤကဂံၢ်လၢအ ဂီၢ်နွံနံၤလီၤ.
\v 27 မုၢ်တနံၤလၢအလဲၤနုာ်လၢတၢ်အလီၢ် စီဆှံအပူၤ, ဆူဂၢၤလၢညါခီတပူၤဒ်သိး အကမၤတၢ် လၢတၢ်အလီၢ်စီဆှံအပူၤဒီး, ကလုၢ်အတၢ်လုၢ်တၢ်ဒဲး ဘးလီၤ, ကစၢ်ယွၤစံးဝဲဒၣ်.
\p
\v 28 ဒီးတၢ်န့ၣ်ကကဲထီၣ်အတၢ်န့ၢ်သါလီၤ. ယဲဒၣ်အံၤ ယမ့ၢ်အတၢ်န့ၢ်သါလီၤ. ဒီးသုတဘၣ်ဟ့ၣ်လီၤဘၣ်အီၤ လၢတၢ်န့ၢ်သါလၢအံၣ်စရ့လးအကျါ နီတမံၤဘၣ်, ယဲ ဒၣ်အံၤယမ့ၢ်အတၢ်န့ၢ်သါလီၤ.
\p
\v 29 ကအီၣ်ဘၣ်တၢ်မၤဘူၣ်ကိၣ်, ဒီးတၢ်လုၢ်တၢ်ဒဲးဘး, ဒီးတၢ်လုၢ်တၢ်ကမၣ်, ဒီးကယဲၢ်တၢ်မၤဘူၣ်လၢအံၣ်စ ရ့လးအကျါတမံၤလၢ်လၢ်, ကကဲထီၣ်အတၢ်လီၤ.
\p
\v 30 ဒီးတၤသၣ်ဆိအခီၣ်ထံးလၢ တၢ်ခဲလၢာ်အကျါ, ဒီး ကယဲၢ်တၢ်ဝံၢ်လၢသုဝံၢ်ထီၣ် မၤဘူၣ်ခဲလၢာ်အကျါကိး မံၤဒဲးန့ၣ်ကကဲထီၣ်ပှၤလုၢ်တၢ်အဒိၣ်အတၢ်လီၤ. သု ဘၣ်ဟ့ၣ်ပှၤလုၢ်တၢ်အဒိၣ်လၢ သုကိၣ်ကမူၣ်ဆိဒ်သိး အကဒုးအိၣ်ဒုးဆိးတၢ်ဆိၣ်ဂ့ၤလၢသုဟံၣ်ပူၤလီၤ.
\p
\v 31 ထိၣ်ဧိၤလံၣ်ဧိၤမ့ၢ်ဂ့ၤ, ဆၣ်ဖိကီၢ်ဖိမ့ၢ်ဂ့ၤ, တၢ်လၢအ သံဒၣ်တၢ်မ့ၢ်ဂ့ၤ, လၢအဘၣ်တၢ်အ့ၣ်ဖှီကွံာ်အီၤမ့ၢ်ဂ့ၤ န့ၣ်ပှၤလုၢ်တၢ်အဒိၣ်တဘၣ်အီၣ်ဘၣ်လီၤ.
\c 45
\cl ၄၅
\p
\v 1 ဒီးသုဖးတၢ်သတးဒီး, တုၤသုနီၤဖးထံဧိၤကီၢ်ဧိၤလၢ တၢ်န့ၢ်သါအဂီၢ်ဒီး, သုဘၣ်မၤဘူၣ်တၢ်ဝံၢ်ထီၣ်လၢ ယွၤအဂီၢ်, ကီၢ်တနီၤစီဆှံလီၤ. အထီကမ့ၢ်အနီၣ်ထိၣ် တပိၢ်အစိၤခံကလးယဲၢ်ကထိ, ဒီးအဒီၣ်ဃီၤကမ့ၢ်အ စိၤတကလးလီၤ. အဝဲန့ၣ်ကစီဆှံဝဲလၢအဃၢၤ ဝးတ ရံးဝဲခဲလၢာ်လီၤ.
\p
\v 2 လၢအဝဲန့ၣ်အပူၤအထီအစိၤယဲၢ်ကယၤ, ဒီးအဒီၣ် ဃီၤအစိၤယဲၢ်ကယၤ ကအိၣ်ဝဲလၢအလီၢ်စီဆှံအဂီၢ်, တၢ်လွံၢ်နၢၣ်ဝးတရံးဝဲလီၤ. ဒီးကလီၢ်ကအိၣ်လၢခိဝး တရံးဝဲန့ၣ်အဒီၣ်ဃီၤအပျၢ်ယဲၢ်ဆံလီၤ.
\p
\v 3 ဒီးလၢတၢ်ထိၣ်တ့ၢ်တၢ်အပူၤန့ၣ် နဘၣ်ထိၣ်အထီအ စိၤခံကလးယဲၢ်ကထိ, ဒီးအဒီၣ်ဃီၤအစိၤတကလး, ဒီး ကကဲထီၣ်အလီၢ်စီဆှံ, အလီၢ်စီဆှံကတၢၢ်လီၤ.
\p
\v 4 အန့ၣ်မ့ၢ်တၢ်စီဆှံလၢကီၢ်ပူၤအဂီၢ်တဂီၢ်, ကအိၣ်ဝဲ လၢပှၤလုၢ်တၢ်အဒိၣ်အဂီၢ်, ပှၤလၢအမၤတၢ်အလီၢ်စီ ဆှံအခ့အပှၤအတၢ်တဖၣ်, လၢအသုးဘူးအသးဒ်သိး, အကမၤယွၤအခ့အပှၤအတၢ်လီၤ. ဒီးကအိၣ်ဝဲလၢအ ဟံၣ်တဖၣ်အလီၢ်, ဒီးလၢတၢ်အလီၢ်စီဆှံအဂီၢ်, လၢ ယွၤအလီၢ်စီဆှံအဂီၢ်လီၤ.
\p
\v 5 ဒီးတၢ်လၢအထီမ့ၢ်အစိၤခံကလးယဲၢ်ကထိ, ဒီးအဒီၣ် ဃီၤအစိၤတကလးန့ၣ် ကအိၣ်ဝဲလၢပှၤလ့ၤဝံဖိ, ပှၤလၢ အမၤဟံၣ်အတၢ်မၤတဖၣ်, အဂီၢ်ဒၣ်ဝဲ, လၢအတၢ်ဟံး ဃာ်အဂီၢ်, ဒီးဒၢးဖိအဒၢးခံဆံလီၤ.
\p
\v 6 ဒီးသုဘၣ်ပာ်တၢ်အဒီၣ်ဃီၤအစိၤယဲၢ်ကထိ, ဒီးအ ထီအစိၤခံကလးယဲၢ်ကထိလၢဝ့ၢ်အဂီၢ် သဃီၤဒီးတၢ် အလီၢ်စီဆှံယူာ်ထီၣ်အသးလီၤ. ကအိၣ်ဝဲလၢအံၣ်စရ့ လးအပှၤဟံၣ်ဖိခဲလၢာ်အဂီၢ်လီၤ.
\p
\v 7 ဒီးတၢ်အဂီၢ်တဖၣ်လၢ ပဒိၣ်ဖးဒိၣ်အဂီၢ်န့ၣ်ကအိၣ် ဝဲလၢတၢ်စီဆှံအလီၢ်ယူာ်ထီၣ်အသး ဒီးလၢဝ့ၢ်အတၢ် ဟံးဃာ်လၢအဝဲတခီ, ဒီးလၢအဝဲတခီ, ဒီးလၢတၢ် အလီၢ်စီဆှံယူာ်ထီၣ်အသးဒီး ဝ့ၢ်အတၢ်ဟံးဃာ်အမဲာ် ညါလၢအဃၢၤလၢ မုၢ်နုာ်တခီဆူမုၢ်နုာ်တခီ, ဒီးလၢ အဃၢၤလၢမုၢ်ထီၣ်တခီဆူမုၢ်ထီၣ်တခီ, ဒီးအထီန့ၣ် ကအိၣ်သဃီၤဒီးတၢ်အဂီၢ်ကိးမံၤဒဲးလၢ အဃၢၤလၢမုၢ် နုာ်တခီပၢၢ်လၢအဃၢၤလၢမုၢ်ထီၣ်တခီလီၤ.
\p
\v 8 တၢ်လၢဟီၣ်ခိၣ်တပူၤန့ၣ် ကကဲထီၣ်အတၢ်ဟံးဃာ် လၢအံၣ်စရ့လးအကျါ ဒ်သိးယပဒိၣ်ဖးဒိၣ်တဖၣ်တ မၤအၢလၢၤဘၣ်ယပှၤဂီၢ်မုၢ်လၢၤဘၣ်. မ့မ့ၢ်ဒ်သိးအက ဟ့ၣ်လီၤဟီၣ်ခိၣ်လၢအအိၣ်လီၤတဲာ်န့ၣ်လၢ အံၣ်စရ့ လးအပှၤဟံၣ်ဖိဒ်အဒူၣ်တဖၣ်အသိးန့ၣ်လီၤ.
\p
\v 9-10 ကစၢ်ယွၤစံးဒ်အံၤ, မ်တၢ်န့ၣ်အါလၢသုဂီၢ်တက့ၢ်, အံၣ်စရ့လးအပဒိၣ်သ့ၣ်ဧၢ, ပာ်ကွံာ်တၢ်မၤန့ၢ်ဆူၣ်, ဒီး တၢ်ဂုာ်ဆူၣ်ပျီဆူၣ်လၢသုအိၣ်တက့ၢ်, ဒီးမၤတၢ်စံၣ် ညီၣ်, ဒီးတၢ်တီတၢ်လိၤတက့ၢ်, ဒီးဆိတ့ၢ်သုဟီထီၣ် ကွံာ်ယပှၤဂီၢ်မုၢ်တက့ၢ်, ကစၢ်ယွၤစံးဝဲဒၣ်. အိၣ်ဒီးစီၤပီၢ်တီ, ဒီးအ့ဖးတီ, ဒီးဘၤသးတီတက့ၢ်.
\p
\v 11 အ့ဖး, ဒီးဘၤသးဘၣ်တြီၢ်တၢ်ထဲသိးသိး, ဒ်သိးဘၤသး ကတြီၢ်ဃိမ့ၢ်ဆံဆဲၣ်ပူတပူ, ဒီးအ့ဖးကတြီၢ်ဃိမ့ၢ်ဆံ ဆဲၣ်ပူတပူလီၤ. တၢ်အဃီၣ်န့ၣ်ကမ့ၢ်ဃိမ့ၢ်အတၢ်ဃီၣ် လီၤ.
\p
\v 12 ဒီးၡက့လးကထဲသိးဒီးက့ရၤခံဆံလီၤ. ၡက့လးခံဆံ, ၡက့လးခံဆံယဲၢ်, ဒီးၡက့လးတဆံယဲၢ်န့ၣ်ကကဲထီၣ် မၤနၤတမၤနၤလၢသုဂီၢ်လီၤ.
\p
\v 13 အအံၤမ့ၢ်တၢ်ယူာ်ထီၣ်လၢ သုဘၣ်မၤဘူၣ်လၢ ဘု ကၠူၣ်တဃိမ့ၢ်အပူၤန့ၣ် အ့ဖးဃုပူတပူ, ဒီးလၢဘုမု ယီၤတဃိမ့ၢ်အပူၤန့ၣ်အ့ဖးဃုပူတပူလီၤ.
\p
\v 14 တၢ်မၤလိာ်ဘၣ်ဃးဒီးတၢ်သိန့ၣ် သုဘၣ်မၤဘူၣ်ဘၤ သးဆံဆဲၣ်ပူတပူလၢကိၢ်တကိၢ်အပူၤလီၤ. တကိၢ်န့ၣ် မ့ၢ်ဆံဆဲၣ်ဘၤသးလီၤ. အဂ့ၢ်ဒ်အံၤ, ဆံဆဲၣ်ဘၤသးမ့ၢ် တဃိမ့ၢ်လီၤ.
\p
\v 15 ဒီးသုဘၣ်မၤဘူၣ်တၢ်အဖိတဒုလၢ သိဒီးမဲာ်တဲးလဲး အကျါ, လၢခံကယၤလၢအအိၣ်ဝဲလၢအံၣ်စရ့လးအ တၢ်အီၣ်ဆၣ်အလီၢ် ဘၣ်စီၣ်ကစီဒီတဖၣ်အကျါလၢ တၢ်မၤဘူၣ်ကိၣ်, ဒီးလၢတၢ်လုၢ်မ့ၣ်အူအဂီၢ်, ဒီးလၢတၢ် လုၢ်စံးထီၣ်ပတြၢၤအဂီၢ်ဒ်သိး အကမၤတၢ်ပူၤဖျဲးလၢ အဂီၢ်လီၤ, ကစၢ်ယွၤစံးဝဲဒၣ်.
\p
\v 16 ပှၤကီၢ်ဖိခဲလၢာ်မၤဘူၣ် တၢ်ဝံၢ်ထီၣ်အံၤလၢအံၣ်စရ့ လးအပဒိၣ်ဖးဒိၣ်အဂီၢ်လီၤ.
\p
\v 17 ဒီးပဒိၣ်ဖးဒိၣ်န့ၣ်ဘၣ်ဟ့ၣ်တၢ်လုၢ်မ့ၣ်အူ, ဒီးတၢ်မၤ ဘူၣ်ကိၣ်, ဒီးတၢ်လုၢ်အီလၢတၢ်မၤဘူၣ်နံၤတဖၣ်အပူၤ, ဒီးလၢလါထီၣ်သီအနံၤတဖၣ်, ဒီးလၢတၢ်အိၣ်ဘှံးအ နံၤတဖၣ်, လၢအံၣ်စရ့လးအပှၤဟံၣ်ဖိအတၢ်အိၣ်ဖှိၣ် အမုၢ်နံၤခဲလၢာ်အပူၤလီၤ. ဒီးဘၣ်တၢ်မၤဘူၣ်တၢ်လုၢ် တၢ်ဒဲးဘး, ဒီးတၢ်မၤဘူၣ်ကိၣ်, ဒီးတၢ်လုၢ်မ့ၣ်အူ, ဒီး တၢ်လုၢ်မၤဃူမၤဖိး, ဒ်သိးအကမၤတၢ်ပူၤဖျဲးလၢအံၣ် စရ့လးအပှၤဟံၣ်ဖိအဂီၢ်လီၤ.
\p
\v 18 ကစၢ်ယွၤစံးဒ်အံၤ, လၢလါခီၣ်ထံး, လါထီၣ်တနံၤန့ၣ် နဘၣ်ဟံးန့ၢ်ဂီၤဖံးဖါဖိအလၢအပှဲၤတဒု, ဒီးမၤကဆှီ တၢ်အလီၢ်စီဆှံလီၤ.
\p
\v 19 ဒီးပှၤလုၢ်တၢ်အဒိၣ်ကဘၣ်ဟံးန့ၢ် တၢ်လုၢ်တၢ်ဒဲးဘး အသွံၣ်တနီၤ, ဒီးပာ်လၢဟံၣ်အထူၣ်တဖၣ်အလိၤ, ဒီး လၢတၢ်လုၢ်လီၢ်အသကျီၤလွံၢ်နၢၣ်အလိၤ, ဒီးလၢတၢ် ဂၢၤလၢညါခီတပူၤအပဲတရီအထူၣ်လိၤလီၤ.
\p
\v 20 ပှၤလၢအနာ်ကမၣ်တၢ်အဃိမ့ၢ်ဂ့ၤ, ပှၤလၢအတမၤ လိဘၣ်တၢ်ဘၣ်အဃိမ့ၢ်ဂ့ၤ, မ့ၢ်မၤကမၣ်တၢ်ဒီး, လါ ထီၣ်နွံနံၤတနံၤန့ၣ် နဘၣ်မၤဒ်န့ၣ်အသိးလီၤ. ဒီးသုဘၣ် မၤတၢ်ပူၤဖျဲးလၢဟံၣ်အဂီၢ်လီၤ.
\p
\v 21 လါခီၣ်ထံး, လါထီၣ်တဆံလွံၢ်နံၤတနံၤန့ၣ်သုဘၣ် မၤဘူၣ်လဲၤကပာ်တၢ်, ဘၣ်မၤဘူၣ်နွံနံၤလီၤ. ပှၤဘၣ် အီၣ်ကိၣ်တအိၣ်ဘၣ်ဒီးကိၣ်မံၣ်န့ၣ်ကိးဂၤဒဲးလီၤ.
\p
\v 22 ဒီးတၢ်လၢမုၢ်တနံၤန့ၣ်ပဒိၣ်ဖးဒိၣ် ဘၣ်လုၢ်ဂီၤဖံးဖါ တဒုလၢတၢ်လုၢ်တၢ်ဒဲးဘးအဂီၢ်, လၢအဂီၢ်ဒၣ်ဝဲ, ဒီး လၢပှၤဂီၢ်မုၢ်လၢထံဧိၤကီၢ်ဧိၤအပူၤခဲလၢာ်အဂီၢ်လီၤ.
\p
\v 23 ဒီးလၢတၢ်မၤဘူၣ်နွံနံၤအတီၢ်ပူၤန့ၣ် ဘၣ်လုၢ်ယွၤလၢ တၢ်လုၢ်မ့ၣ်အူ, ဂီၤဖံးဖါနွံဒု, ဒီးသိဖါနွံဒုအလၢအပှဲၤ, ကိးနံၤဒဲးလၢနွံနံၤအတီၢ်ပူၤ, ဒီးမဲာ်တဲးလဲးဖါတဒုလၢ တၢ်လုၢ်တၢ်ဒဲးဘးအဂီၢ်ကိးမုၢ်နံၤဒဲးလီၤ.
\p
\v 24 ဒီးဘၣ်မၤဘူၣ်တၢ်မၤဘူၣ်ကိၣ်, တအ့ဖးလၢဂီၤဖံးတ ဒုအဂီၢ်, ဒီးတအ့ဖးလၢသိဖါတဒုအဂီၢ်, ဒီးတၢ်သိတ ဟံၣ်လၢတအ့ဖးအဂီၢ်လီၤ.
\p
\v 25 လၢလါနွံလါတလါ, ထီၣ်တဆံယဲၢ်နံၤတနံၤန့ၣ်ဘၣ် မၤဒ်န့ၣ်, ဒီးလၢတၢ်မၤဘူၣ်နွံနံၤအတီၢ်ပူၤ ဒ်တၢ်လုၢ် တၢ်ဒဲးဘးဒီးတၢ်လုၢ်မ့ၣ်အူ, ဒီးတၢ်မၤဘူၣ်ကိၣ်, ဒီး တၢ်သိန့ၣ်အသိးလီၤ.
\c 46
\cl ၄၆
\p
\v 1 ကစၢ်ယွၤစံးဒ်အံၤ, ဂၢၤလၢညါခီအပဲတရီလၢအဖျိ ဝဲဆူမုၢ်ထီၣ်တခီန့ၣ်ကကးတံာ်ဃာ်အသးလၢ ပှၤမၤ တၢ်ဃုနံၤအတီၢ်ပူၤလီၤ. မ့မ့ၢ်လၢမုၢ်အိၣ်ဘှံးနံၤကအိး ထီၣ်အသး, ဒီးလၢလါထီၣ်သီအနံၤကအိးထီၣ်အသး လီၤ.
\p
\v 2 ဒီးပဒိၣ်ဖးဒိၣ်န့ၣ်ကလဲၤနုာ်လၢ ပဲတရီလၢခိတဖျိ အတၢ်ခိၣ်ဒုးထီၣ်အသးဒီး ကဆၢထၢၣ်လၢပဲတရီအ ထူၣ်အဃၢၤ, ဒီးပှၤလုၢ်တၢ်အဒိၣ်ကလုၢ်အတၢ်လုၢ် မ့ၣ်အူ, ဒီးအတၢ်လုၢ်မၤဃူမၤဖိးလီၤ. ဒီးကဘါတၢ် လၢပဲတရီအခီၣ်ထံး, ဒီးကဟးထီၣ်ဝဲလီၤ. ဘၣ်ဆၣ် ဒီးပဲတရီတကးတံာ်ဃာ်ဘၣ်အသးတုၤမုၢ်ဟါဘၣ်.
\p
\v 3 ဒီးပှၤကီၢ်ဖိကဘါတၢ်လၢပဲတရီအံၤ အကျဲစၢၤခီၣ် ထံးလၢယွၤအမဲာ်ညါ, လၢအိၣ်ဘှံးနံၤတဖၣ်, ဒီးလၢ လါထီၣ်သီအနံၤတဖၣ်န့ၣ်လီၤ.
\p
\v 4 ဒီးတၢ်လုၢ်မ့ၣ်အူလၢပဒိၣ်ဖးဒိၣ်ဘၣ်လုၢ်ယွၤ, လၢမုၢ် အိၣ်ဘှံးနံၤမ့ၢ်သိဖိအလၢအပှဲၤဃုဒု, ဒီးသိဖါအလၢအ ပှဲၤတဒုလီၤ.
\p
\v 5 ဒီးတၢ်မၤဘူၣ်ကိၣ်န့ၣ် ကမ့ၢ်တအ့ဖးလၢသိဖါတဒု အဂီၢ်, ဒီးတၢ်မၤဘူၣ်လၢသိဖိတဖၣ်အဂီၢ် ကမ့ၢ်ဖဲအ ဟ့ၣ်ဝဲသ့, သိတဟံၣ်ကအိၣ်ဝဲလၢတအ့ဖးအဂီၢ်လီၤ.
\p
\v 6 ဒီးလၢလါထီၣ်သီအနံၤ ကမ့ၢ်ဂီၤဖံးဖါဖိအလၢအပှဲၤ တဒု, ဒီးသိဖိဃုဒု, ဒီးသိဖါဖိတဒုလီၤ. ကမ့ၢ်အလၢအ ပှဲၤလီၤ.
\v 7 ဒီးဘၣ်မၤဘူၣ်တအ့ဖးလၢဂီၤဖံးတဒုအဂီၢ်, ဒီးတအ့ဖးလၢသိဖါတဒုအဂီၢ်, ဒီးလၢသိဖိတဖၣ်အဂီၢ် န့ၣ်ဖဲအဟ့ၣ်ဝဲသ့, ဒီးသိတဟံၣ်လၢတအ့ဖးအဂီၢ်လီၤ.
\p
\v 8 ဒီးတုၤပဒိၣ်ဖးဒိၣ်လဲၤနုာ်ဝဲဒီး, ဘၣ်လဲၤနုာ်လၢပဲတ ရီအတၢ်ခိၣ်ဒုးထီၣ်အသး, ဒီးဘၣ်ဟးထီၣ်လၢကျဲဖဲ န့ၣ်လီၤ.
\p
\v 9 ဘၣ်ဆၣ်ဒီးတုၤပှၤကီၢ်ဖိဟဲဆူယွၤအမဲာ်ညါ လၢမၤ ဘူၣ်အနံၤတဖၣ်ဒီး, ပှၤလၢအလဲၤနုာ်ဘါတၢ်လၢပဲတ ရီလၢကလံၤစိးန့ၣ် ဘၣ်ဟးထီၣ်လၢပဲတရီလၢကလံၤ ထံးအကျဲလီၤ. ဒီးပှၤလၢအဟဲနုာ်လၢပဲတရီကလံၤထံး န့ၣ် ဘၣ်ဟးထီၣ်လၢ ပဲတရီကလံၤစိးအကျဲန့ၣ်လီၤ. တက့ၤကဒါက့ၤလၢပဲတရီအကျဲ ဖဲအလဲၤနုာ်ဘၣ်, ဘၣ်ဟးထီၣ်သဃီၤဒီးအီၤလီၤ.
\p
\v 10 ဒီးတုၤအဝဲသ့ၣ်လဲၤနုာ်ဒီး, ပဒိၣ်ဖးဒိၣ်ကလဲၤနုာ်လၢ အကျါ, ဒီးတုၤအဝဲသ့ၣ်ဟးထီၣ်ဒီး, အဝဲဒၣ်ကဟးထီၣ် လီၤ.
\p
\v 11 ဒီးလၢတၢ်မၤဘူၣ်အနံၤတဖၣ်, ဒီးလၢတၢ်အိၣ်ဖှိၣ်ဘါ တၢ်န့ၣ်တၢ်မၤဘူၣ်ကိၣ်န့ၣ် ကမ့ၢ်တအ့ဖးလၢဂီၤဖံးဖါ တဒုအဂီၢ်, ဒီးတအ့ဖးလၢသိဖါတဒုအဂီၢ်, ဒီးလၢသိ ဖိတဖၣ်အဂီၢ်န့ၣ်ဖဲအဟ့ၣ်ဝဲသ့, ဒီးသိတဟံၣ်ကအိၣ် လၢတအ့ဖးအဂီၢ်လီၤ.
\p
\v 12 ဒီးတုၤပဒိၣ်ဖးဒိၣ်မၤဘူၣ်ယွၤလၢ တၢ်မၤဘူၣ်ဒၣ်တၢ်, တၢ်လုၢ်မ့ၣ်အူမ့ၢ်ဂ့ၤ, တၢ်မၤဃူမၤဖိးဒၣ်တၢ်မ့ၢ်ဂ့ၤဒီး, ပှၤဘၣ်အိးထီၣ်န့ၢ်အီၤလၢပဲတရီဖျိထီၣ်ဝဲ ဆူမုၢ်ထီၣ် လီၤ. ဒီးအတၢ်လုၢ်မ့ၢ်ဂ့ၤ, အတၢ်လုၢ်မၤဃူမၤဖိးမ့ၢ်ဂ့ၤ, ကမၤဘူၣ်ဝဲဒ်အမၤဝဲလၢ မုၢ်အိၣ်ဘှံးနံၤအသိးန့ၣ်, ဒီး ကဟးထီၣ်ဝဲ, ဒီးလၢအဟးထီၣ်ဝဲအလီၢ်ခံဒီး, ပှၤက ကးတံာ်ဃာ်အီၤလီၤ.
\p
\v 13 ဒီးနဘၣ်လုၢ်ယွၤလၢ သိတနံၣ်ဖိအလၢအပှဲၤတဒု, လၢတၢ်လုၢ်မ့ၣ်အူအဂီၢ်ကိးမုၢ်နံၤဒဲးလီၤ. နဘၣ်လုၢ် အီၤလၢမုၢ်ဂီၤ, ကိးဂီၤဒဲးလီၤ.
\p
\v 14 ဒီးနဘၣ်မၤဘူၣ်ဒီးအီၤလၢ တၢ်မၤဘူၣ်ကိၣ်, တအ့ဖး ဃုပူတပူ, ဒီးသိတဟံၣ်သၢပူတပူအကမၤဘၣ်စီၣ် ကိၣ်အကမူၣ်လၢတၢ်မၤဘူၣ်ကိၣ်လၢ ယွၤအဂီၢ်ကိး ဂီၤဒဲးလီၤ. မ့ၢ်တၢ်မၤလိာ်အထူအယိာ်လီၤ.
\p
\v 15 ဒ်န့ၣ်အသိးဘၣ်ကတဲၤကတီၤသိဖိတဒု, ဒီးတၢ်မၤ ဘူၣ်ကိၣ်, ဒီးသိလၢတၢ်လုၢ်မ့ၣ်အူအဂီၢ်တထံၣ်ဃီ လီၤ.
\v 16 ကစၢ်ယွၤစံးဒ်အံၤ, ပဒိၣ်ဖးဒိၣ်မ့ၢ်ဟ့ၣ်တၢ်ဟ့ၣ် လၢအဖိခွါတဂၤဂၤဒီး, အဖိခွါန့ၣ်ကန့ၢ်သါအီၤလီၤ. ကကဲထီၣ်လၢအတၢ်န့ၢ်သါလီၤ.
\v 17 ဘၣ်ဆၣ်ဒီးမ့ၢ်ဟ့ၣ် တၢ်လၢအတၢ်န့ၢ်သါအပူၤတမံၤလၢ အခ့အပှၤတဂၤ ဒီး, ကကဲထီၣ်အတၢ်တုၤတၢ်ထူၣ်ဖျဲးအနံၣ်တနံၣ်လီၤ. လၢအလီၢ်ခံန့ၣ်ကကဲထီၣ်က့ၤ ပဒိၣ်ဖးဒိၣ်အတၢ်လီၤ. မ့မ့ၢ်တၢ်န့ၢ်သါလၢအဟ့ၣ်အဖိခွါတဖၣ်န့ၣ် ကကဲထီၣ် အဝဲသ့ၣ်အတၢ်လီၤ.
\p
\v 18 ဒီးပဒိၣ်ဖးဒိၣ်တဘၣ်ဟံးန့ၢ်ဘၣ်တၢ်လၢ ပှၤဂီၢ်မုၢ်အ တၢ်န့ၢ်သါ, ဒ်သိးအကဟီထီၣ်ကွံာ်အီၤလၢအတၢ်န့ၢ် သါအပူၤဘၣ်. ဘၣ်ဟ့ၣ်သါအဖိခွါတဖၣ်အတၢ်န့ၢ် သါလၢအတၢ်ဒၣ်ဝဲအပူၤ, ဒ်သိးယပှၤဂီၢ်မုၢ်အသုတ ဘၣ်တၢ်ဟီထီၣ်ကွံာ်အီၤလၢ အတၢ်န့ၢ်သါအပူၤနီတ ဂၤတဂ့ၤလီၤ.
\p
\v 19 ဒီးစိာ်ထီၣ်ယၤလၢတၢ်လဲၤနုာ်အလီၢ်လၢ အအိၣ်ဝဲ လၢပဲတရီအဃၢၤ ဆူပှၤလုၢ်တၢ်အဒိၣ်အဒၢးစီဆှံတ ဖၣ်အပူၤ, လၢအဒိးဝဲဆူကလံၤစိး, ဒီးကွၢ်ကွၢ်, အလီၢ် အိၣ်ဝဲလၢအချၢဃံဆူမုၢ်နုာ်တခီလီၤ.
\p
\v 20 ဒီးစံးဘၣ်ယၤ, တၢ်ဖဲအံၤမ့ၢ်အလီၢ်ဖဲပှၤလုၢ်တၢ်အဒိၣ် ဘၣ်ချီတၢ်လုၢ်တၢ်ကမၣ်, ဒီးတၢ်လုၢ်တၢ်ဒဲးဘး, ဒီးဖဲ အဘၣ်ကုၢ်တၢ်မၤဘူၣ်ကိၣ်, ဒ်သိးအသုတစိာ်ထီၣ်အီၤ ဆူဂၢၤလၢခိလၢအကမၤစီဆှံပှၤဂီၢ်မုၢ်တဂ့ၤလီၤ.
\p
\v 21 ဒီးစိာ်ထီၣ်ယၤဆူဂၢၤလၢခိတပူၤ, ဒီးဒုးလဲၤတြူာ်ယၤ လၢအဂၢၤလွံၢ်သနၢၣ်, ဒီးကွၢ်ကွၢ်, ဂၢၤဖိတပူၤအိၣ်ဝဲ လၢဂၢၤအသနၢၣ်ပူၤစုာ်စုာ်လီၤ.
\p
\v 22 လၢဂၢၤလွံၢ်သနၢၣ်အပူၤန့ၣ် ဂၢၤအိၣ်ဒီးအခိၣ်ဒူအိၣ် ဝဲလွံၢ်ပူၤလီၤ. အထီမ့ၢ်အပျၢ်လွံၢ်ဆံ, ဒီးအဒီၣ်ဃီမ့ၢ်အ ပျၢ်သၢဆံလီၤ. တၢ်လွံၢ်သနၢၣ်န့ၣ်တုၤသိးသိးလီၤ.
\p
\v 23 ဒီးတၢ်အဒူၣ်တဒူၣ်အိၣ်ဝဲလၢအပူၤ ဝးတရံးဝဲလၢ တၢ်လွံၢ်သနၢၣ်အပူၤဒၣ်လဲာ်, ဒီးချီတၢ်အလီၢ်တဖၣ် အိၣ်ဝဲလၢတၢ်အဒူၣ်န့ၣ် အဖီလာ်ဝးတရံးဝဲတဖၣ်န့ၣ် လီၤ.
\p
\v 24 ဒီးစံးဘၣ်ယၤ, အဝဲတဖၣ်အံၤမ့ၢ်ပှၤချီတၢ်အလီၢ်, ဖဲ ပှၤမၤဟံၣ်အခ့အပှၤအတၢ်န့ၣ် ချီပှၤဂီၢ်မုၢ်အလုၢ်တၢ် လီၤ.
\c 47
\cl ၄၇
\p
\v 1 ဒီးစိာ်ထီၣ်ယၤဆူဟံၣ်အကျဲစၢၤ, ဒီးကွၢ်ကွၢ်, ထံထီၣ် လၢဟံၣ်အကျဲစၢၤကျိၤထံး အဖီလာ်ဆူမုၢ်ထီၣ်တခီ လီၤ. အဂ့ၢ်ဒ်အံၤ, ဟံၣ်အမဲာ်ညါဒိးဝဲဆူမုၢ်ထီၣ်တခီ, ဒီးထံယွၤလီၤလၢဟံၣ်အဃၢၤလၢတၢ်လုၢ်လီၢ် အက လံၤထံးတခီလီၤ.
\p
\v 2 ဒီးစိာ်ထီၣ်ယၤလၢပဲတရီအကျဲဆူ ကလံၤစိးတခီ, ဒီး ဆှၢထီၣ်ယၤလၢကျဲလၢခိဆူ ပဲတရီလၢခိတဖျိလၢအ ဖျိထီၣ်ဆူမုၢ်ထီၣ်တခီ, ဒီးကွၢ်ကွၢ်, ထံထီၣ်ဒီးယွၤလီၤ ဝဲလၢအစုထွဲတခီလီၤ.
\p
\v 3 ဒီးတုၤပှၤအိၣ်ဒီးပျံၤတဘိလၢ အစုပူၤတဂၤန့ၣ်ဟး ထီၣ်ဆူမုၢ်ထီၣ်တခီဒီး, ထိၣ်အပျၢ်တကထိလီၤ, ဒီးဆှၢ ထီၣ်ယၤလၢထံကျါ, ဒီးထံတုၤပခီၣ်ဒ့လီၤ.
\p
\v 4 ဒီးထိၣ်ကဒီးအပျၢ်တကထိ, ဒီးဆှၢထီၣ်ယၤလၢထံ ကျါ, ဒီးထံယိာ်တုၤပခီၣ်လ့ၢ်ခိၣ်လီၤ. ဒီးထိၣ်ကဒီးအ ပျၢ်တကထိ, ဒီးဆှၢထီၣ်ယၤလၢထံကျါ, ဒီးထံယိာ် တုၤပယီၢ်ဒ့လီၤ.
\p
\v 5 ဒီးထိၣ်ကဒီးအပျၢ်တကထိ, ဒီးထံမ့ၢ်ထံမိၢ်ပှၢ်လၢပ ခီဂာ်တန့ၢ်ဘၣ်. အဂ့ၢ်ဒ်အံၤ, ထံယိာ်, ထံလၢပှၤဘၣ်ပီၢ် ထံ, ထံမိၢ်ပှၢ်လၢပခီဂာ်တန့ၢ်ဘၣ်.
\p
\v 6 ဒီးစံးဘၣ်ယၤ, ပှၤကညီဖိခွါဧၢ, အအံၤနထံၣ်လံစ့ၢ် ကီးဧါ. ဒီးစိာ်ထီၣ်ယၤ, ဒီးဒုးက့ၤက့ၤယၤဆူထံမိၢ်ပှၢ် အနံၤလီၤ.
\p
\v 7 ဒီးတုၤယက့ၤက့ၤဒီး, ကွၢ်ကွၢ်, သ့ၣ်အါထံးအိၣ်ဝဲလၢ ထံနံၤခံခီလၢာ်လီၤ.
\p
\v 8 ဒီးစံးဘၣ်ယၤ, ထံတဖၣ်အံၤယွၤလီၤဝဲဆူကီၢ်လၢမုၢ် ထီၣ်တခီ, ဒီးယွၤလီၤဝဲဆူပှၢ်မုၢ်ကနၢ, ဒီးယွၤလီၤဆူ ပီၣ်လဲၣ်ပူၤလီၤ. ယွၤလီၤဝဲဆူပီၣ်လဲၣ်ပူၤ, ဒီးထံတဖၣ် ကဘျါက့ၤဝဲလီၤ.
\p
\v 9 ဒီးတၢ်ကမၤအသးလၢ ကယဲၢ်တၢ်သးလၢအဂဲၤဝဲဖဲ ထံမိၢ်ပှၢ်ကဟဲဝဲတမံၤလၢ်လၢ်န့ၣ်ကမူဝဲလီၤ. ဒီးဒ့ၣ်ဧိၤ ညၣ်ဧိၤအါအါကလဲာ်ကအိၣ်ဖဲန့ၣ်လီၤ. အဂ့ၢ်ဒ်အံၤ, ကဘျါက့ၤဝဲလီၤ. ဒီးဖဲထံမိၢ်ပှၢ်ဟဲဝဲတပူၤလၢ်လၢ်န့ၣ် တၢ်ကမူဝဲတမံၤလၢ်လၢ်လီၤ.
\p
\v 10 ဒီးတၢ်ကမၤအသးလၢ ပှၤမၤညၣ်ဖိကဆၢထၢၣ်လၢ အနံၤလီၤ. လၢဧ့ၣ်က့ၤဒံပၢၢ်လၢဧ့ၣ်ဧ့ကလဲၣ်န့ၣ်တၢ် အလီၢ်လၢပှၤကဟုးပှာ်ဧိၤစၤဧိၤကအိၣ်လီၤ. ဒီးဒ့ၣ်ဧိၤ ညၣ်ဧိၤ ကအိၣ်ဒ်အကလုာ်ဒၣ်ဝဲအသိးန့ၣ်လီၤ. ဒ်ပီၣ် လဲၣ်ဖးဒိၣ်အညၣ်အသိးန့ၣ်အါအါကလဲာ်လီၤ.
\p
\v 11 မ့မ့ၢ်တၢ်ကပံာ်အလီၢ်, ဒီးကပျၢၤတဖၣ်န့ၣ်တဘျါ ဘၣ်ဝဲဘၣ်. တၢ်ကပာ်အီၤလၢအံသၣ်အဂီၢ်လီၤ.
\p
\v 12 ဒီးလၢထံနံၤလၢအဝဲတခီ, ဒီးလၢအဝဲတခီန့ၣ်သ့ၣ် ကိးကလုာ်ဒဲးကမဲထီၣ်လၢတၢ်အီၣ်အဂီၢ်, ဒီးအလၣ် တလီၤဘဲဘၣ်, ဒီးအတၤသၣ်တလၢာ်ကွံာ်ဘၣ်. က သၣ်ထီၣ်တၤသၣ်သီကိးလါဒဲးလီၤ. အဂ့ၢ်ဒ်အံၤ, အထံ တဖၣ်ယွၤလီၤဝဲလၢတၢ်အလီၢ်စီဆှံအပူၤန့ၣ်လီၤ. ဒီး အတၤသၣ်ကမ့ၢ်လၢတၢ်အီၣ်အဂီၢ်, ဒီးအလၣ်လၢက သံၣ်အဂီၢ်လီၤ.
\p
\v 13 ကစၢ်ယွၤစံးဒ်အံၤ, အအံၤမ့ၢ်တၢ်အဃၢၤလၢသုဘၣ် နီၤဖးထံဧိၤကီၢ်ဧိၤ ဒ်အံၣ်စရ့လးအဒူၣ်တဆံခံဒူၣ်အ သိးလီၤ. စီၤယိၤသးကအိၣ်ဒီးအဂီၢ်ခံဂီၢ်လီၤ.
\p
\v 14 ဒီးသုကန့ၢ်သါတၢ်တဒူၣ် ဒ်တဒူၣ်အသိးစုာ်စုာ်လီၤ. ကယူာ်ထီၣ်ယစုလၢ ယကဟ့ၣ်လီၤအီၤလၢသုပၢ်တ ဖၣ်, ဒီးကီၢ်တဘ့ၣ်အံၤကလီၤဘၣ်လၢ သုန့ၢ်သါတၢ် အဂီၢ်လီၤ.
\v 15 ဒီးအအံၤမ့ၢ်ကီၢ်အဃၢၤဆူ ကလံၤစိးတခီ, လၢပီၣ်လဲၣ်ဖးဒိၣ်ဆူကျဲလၢဃ့သလိၣ်, ဒ်ပှၤလဲၤဝဲဆူစဒး,―
\p
\v 16 ဃမါသး, ဘ့ၤရိသး, စံးဘြံၣ်လၢအအိၣ်ဝဲလၢဒၤမ့ၤစ့း အဃၢၤ, ဒီးလၢဃမါသးအဃၢၤ, အဘၢၣ်စၢၤဃၤစ့ၢ် ဟတံကိၣ်လၢအအိၣ်ဝဲလၢဃၤရၣ်အဃၢၤလီၤ.
\p
\v 17 ဒီးတၢ်အဃၢၤလၢပီၣ်လဲၣ်တခီန့ၣ် မ့ၢ်ဃစၢ်ဧ့နၣ်ဖဲ ဒၤမ့ၤစ့းအဃၢၤ, လၢကလံၤစိးဆူကလံၤစိးတခီန့ၣ်, ဒီးဃမါသးအဃၢၤအိၣ်ဝဲလီၤ. ဒီးအအံၤမ့ၢ်အဃၢၤလၢ ကလံၤစိးတခီန့ၣ်လီၤ.
\p
\v 18 ဒီးအဃၢၤလၢမုၢ်ထီၣ်တခီန့ၣ် သုဘၣ်ထိၣ်လၢဃၤ ရၣ်, ဒီးလၢဒၤမ့ၤစ့းအဘၢၣ်စၢၤ, ဒီးလၢကံးလဧး, ဒီး ကီၢ်အံၣ်စရ့လးအဘၢၣ်စၢၤလၢ ယၢ်ဒ့ၣ်အနံၤ, လၢအ ဃၢၤပၢၢ်လၢပီၣ်လဲၣ်လၢ မုၢ်ထီၣ်တခီလီၤ. အအံၤမ့ၢ် အဃၢၤလၢမုၢ်ထီၣ်တခီလီၤ.
\p
\v 19 ဒီးအဃၢၤလၢကလံၤထံးတခီ ဆူကလံၤထံးန့ၣ်က အိၣ်လၢတၤမၢ်ပၢၢ်လၢထံအ့ၣ်လိာ်လၢ ကၤဒ့ၣ်အပူၤ ပၢၢ်လၢထံမိၢ်ပှၢ်လၢပီၣ်လဲၣ်ဖးဒိၣ်အဃၢၤလီၤ. အအံၤ မ့ၢ်အဃၢၤလၢကလံၤထံးတခီလီၤ.
\p
\v 20 အဃၢၤလၢမုၢ်နုာ်တခီန့ၣ် ကမ့ၢ်ပီၣ်လဲၣ်ဖးဒိၣ်လၢ အဃၢၤပၢၢ်လၢပှၤဟဲသဃီၤဒီးဃမါသးလီၤ. အအံၤ မ့ၢ်အဃၢၤလၢမုၢ်နုာ်တခီလီၤ.
\p
\v 21 ဒီးသုကနီၤဖးကီၢ်တဘ့ၣ်အံၤ အဆၢလၢသုဂီၢ်ဒ်အံၣ် စရ့လးအဒူၣ်တဖၣ်အသိးန့ၣ်လီၤ.
\p
\v 22 ဒီးဖးတၢ်သတးဒီး, သုကနီၤဖးကီၢ်အဆၢလၢတၢ်န့ၢ် သါလၢသုဂီၢ်ဒီးလၢ ပှၤတခီဘီမုၢ်ဖိလၢအအိၣ်အဆိး လၢသုကျါ, လၢအထီၣ်ဖိလၢသုကျါန့ၣ်အဂီၢ်လီၤ. အ ဝဲသ့ၣ်တဖၣ်န့ၣ်ကမၤအသးဒ် ပှၤအိၣ်ဖျဲၣ်လၢကီၢ်ပူၤ လၢပှၤအံၣ်စရ့လးဖိအကျါအသိးလီၤ. ကန့ၢ်သါတၢ် ဒီးသုလၢအံၣ်စရ့လးအဒူၣ်တဖၣ်အကျါလီၤ.
\v 23 ဒီးတၢ် ကမၤအသးလၢဖဲဒၣ်အဒူၣ်လၢ ပှၤတခီဘီမုၢ်ဖိအိၣ်ဝဲ ဆိးဝဲလၢအကျါန့ၣ် သုဘၣ်ဟ့ၣ်လီၤအီၤလၢအတၢ်န့ၢ် သါဖဲန့ၣ်လီၤ, ကစၢ်ယွၤစံးဝဲဒၣ်.
\c 48
\cl ၄၈
\p
\v 1 ဒီးအအံၤမ့ၢ်ဒူၣ်တဖၣ်အမံၤ. လၢကလံၤစိးတခီလၢ ဃ့သလိၣ်အဃၢၤဖဲပှၤလဲၤဝဲ ဆူဃမါသး, ဃစၢ်ဧ့နၣ်, ဒၤမ့ၤစ့းအဃၢၤဆူကလံၤစိး, ဆူဃမါသးအဃၢၤ, ဒီးလၢမုၢ်ထီၣ်တခီပၢၢ်လၢမုၢ်နုာ် တခီန့ၣ်မ့ၢ်အဃၢၤလီၤ. အန့ၣ်မ့ၢ်ဒၣ်တဒူၣ်လီၤ.
\p
\v 2 ဒီးလၢဒၣ်အဃၢၤန့ၣ် လၢမုၢ်ထီၣ်တခီ ပၢၢ်လၢမုၢ် နုာ်တခီန့ၣ်, အၤရှ့ၢ်တဒူၣ်လီၤ.
\p
\v 3 ဒီးလၢအၤရှ့ၢ်အဃၢၤန့ၣ်လၢမုၢ်ထီၣ်တခီ ပၢၢ်လၢမုၢ် နုာ်တခီန့ၣ်နးသၤလံတဒူၣ်လီၤ.
\p
\v 4 ဒီးလၢနးသၤလံအဃၢၤန့ၣ်လၢမုၢ်ထီၣ်တခီ ပၢၢ်လၢ မုၢ်နုာ်တခီန့ၣ်မနၤရှ့ၤတဒူၣ်လီၤ.
\p
\v 5 ဒီးလၢမနၤရှ့ၤအဃၢၤန့ၣ် လၢမုၢ်ထီၣ်တခီပၢၢ်လၢမုၢ် နုာ်တခီန့ၣ်, အ့ဖရဲၣ်တဒူၣ်လီၤ.
\p
\v 6 ဒီးလၢအ့ဖရဲၣ်အဃၢၤန့ၣ် လၢမုၢ်ထီၣ်တခီပၢၢ်လၢမုၢ် နုာ်တခီန့ၣ်, ရူၤဘ့ၣ်တဒူၣ်လီၤ.
\p
\v 7 ဒီးလၢရူဘ့ၣ်အဃၢၤန့ၣ် လၢမုၢ်ထီၣ်တခီပၢၢ်လၢမုၢ် နုာ်တခီန့ၣ်, ယူဒၤတဒူၣ်လီၤ.
\p
\v 8 ဒီးလၢယူဒၤအဃၢၤန့ၣ် လၢမုၢ်ထီၣ်ပၢၢ်လၢမုၢ်နုာ်တ ခီန့ၣ်တၢ်ဝံၢ်ထီၣ်လၢသုကမၤဘူၣ်န့ၣ် ကအိၣ်ဝဲအဒီၣ် ဃီၤနီၣ်ထိၣ်တပိၢ် အစိၤခံကလးယဲၢ်ကထိ, ဒီးအထီ တုၤသိးသိးဒီးတၢ်အဂီၢ်တဂီၢ်လၢမုၢ်ထီၣ်တခီ, ပၢၢ်လၢ မုၢ်နုာ်တခီလီၤ. ဒီးတၢ်အလီၢ်စီဆှံကအိၣ်ဝဲလၢအသး ကံၢ်ပူၤလီၤ.
\p
\v 9 တၢ်ဝံၢ်ထီၣ်လၢသုဘၣ်မၤဘူၣ်ယွၤန့ၣ် အထီကမ့ၢ် နီၣ်ထိၣ်တပိၢ်အစိၤခံကလးယဲၢ်ကထိ, ဒီးအဒီၣ်ဃီၤ န့ၣ်အစိၤတကလးလီၤ.
\p
\v 10 ဒီးတၢ်ဝံၢ်ထီၣ်စီဆှံန့ၣ် ကအိၣ်ဝဲလၢအဝဲသ့ၣ်အဂီၢ်, ကအိၣ်ဝဲလၢပှၤလုၢ်တၢ်အဒိၣ်အဂီၢ်န့ၣ် လၢကလံၤစိး တခီအထီအစိးခံကလးယဲၢ်ကထိ, ဒီးဆူမုၢ်နုာ်တခီ အဒီၣ်ဃီၤအစိၤတကလး, ဒီးဆူမုၢ်ထီၣ်အဒီၣ်ဃီၤအ စိၤတကလး, ဒီးဆူကလံၤထံးတခီ အထီအစိၤခံက လးယဲၢ်ကထိန့ၣ်လီၤ. ဒီးယွၤအလီၢ်စီဆှံကအိၣ်ဝဲလၢ အသးကံၢ်ပူၤလီၤ.
\p
\v 11 ကအိၣ်ဝဲလၢ ပှၤလုၢ်တၢ်အဒိၣ်လၢတၢ်ပာ်စီဆှံအီၤ လၢစီၤစၤဒိးအဖိခွါ, လၢအကွၢ်တ့ၢ်ယတၢ်ပၢၤ, လၢအ တဟးဖျိးဖဲအကတီၢ်လၢပှၤအံၣ်စရ့လးဖိဟးဖျိဝဲ, ဒ်ပှၤ လ့ၤဝံဖိဟးဖျိတၢ်အသိးန့ၣ်အဂီၢ်လီၤ.
\p
\v 12 ဒီးကကဲလၢတၢ်မၤဘူၣ်စီဆှံကတၢၢ်လၢ ပှၤလ့ၤဝံဖိ အဃၢၤလၢဟီၣ်ခိၣ်ဝံၢ်ထီၣ်အသးအကျါလီၤ.
\p
\v 13 ဒီးအိၣ်သဃီၤဒီးပှၤလုၢ်တၢ်အဒိၣ် အဃၢၤန့ၣ်ပှၤလ့ၤ ဝံဖိကအိၣ်ဒီးတၢ်လၢအထီ အစိၤခံကလးယဲၢ်ကထိ, ဒီးအဒီၣ်ဃီၤအစိၤတကလးလီၤ. အထီဒီဘိညါမ့ၢ်အ စိၤခံကလးယဲၢ်ကထိ,
\v 14 ဒီးတဘၣ်ဆါကွံာ်ဘၣ်အီၤနီ တစဲးဘၣ်, ဒီးတဘၣ်လဲလိာ်ဘၣ်အီၤ, ဒီးတဘၣ်ဟ့ၣ် လီၤကွံာ်ဘၣ်အတၤသၣ်ဆိဘၣ်. အဂ့ၢ်ဒ်အံၤ, မ့ၢ်တၢ် စီဆှံလၢယွၤအဂီၢ်လီၤ.
\p
\v 15 ဒီးတၢ်အစိၤယဲၢ်ကထိလၢ အအိၣ်လီၤတဲာ်လၢတၢ် ဒီၣ်ဃီၤအဖီခိၣ်အိၣ်သဃီၤဒီးတၢ်အစိၤခံကလးယဲၢ်က ထိန့ၣ် ကကဲလၢအလီၢ်တကဆှီဘၣ်လၢဝ့ၢ်အဂီၢ်, လၢ ပှၤအိၣ်ဝဲဆိးဝဲအလီၢ်အဂီၢ်, ဒီးလၢအလီၢ်အိၣ်လၢဝ့ၢ် လၢခိအဂီၢ်လီၤ. ဒီးဝ့ၢ်န့ၣ်ကအိၣ်ဝဲလၢအသးကံၢ်ပူၤ လီၤ.
\p
\v 16 ဒီးအအံၤမ့ၢ်အထိၣ်ဝဲန့ၣ် အထီလၢကလံၤစိးတခီ, မ့ၢ်အစိၤလွံၢ်ကထိယဲၢ်ကယၤ, ဒီးလၢကလံၤထံးတခီ အစိၤလွံၢ်ကထိယဲၢ်ကယၤ, ဒီးလၢမုၢ်ထီၣ်တခီအစိၤ လွံၢ်ကထိယဲၢ်ကယၤ, ဒီးလၢမုၢ်နုာ်တခီအစိၤလွံၢ်က ထိယဲၢ်ကယၤလီၤ.
\p
\v 17 ဒီးတၢ်အလီၢ်အိၣ်ဝဲလၢ ဝ့ၢ်လၢခိန့ၣ်အစိၤခံကယၤ ယဲၢ်ဆံကအိၣ်လၢကလံၤစိးတခီ, ဒီးအစိၤခံကယၤယဲၢ် ဆံကအိၣ်လၢကလံၤထံးတခီ, ဒီးအစိၤခံကယၤယဲၢ် ဆံကအိၣ်လၢမုၢ်ထီၣ်တခီ, ဒီးအစိၤခံကယၤယဲၢ်ဆံ ကအိၣ်လၢမုာ်နုာ်တခီလီၤ.
\p
\v 18 ဒီးတၢ်အိၣ်လီၤတဲာ်လၢအထီန့ၣ်, အိၣ်သဃီၤဒီးတၢ် ဝံၢ်ထီၣ်အသးစီဆှံန့ၣ် အစိၤတကလးဆူမုၢ်ထီၣ်တခီ, ဒီးအစိၤတကလးဆူမုၢ်နုာ်တခီ, အိၣ်သဃီၤဒီးတၢ်ဝံၣ် ထီၣ်အသးစီဆှံန့ၣ်အတၢ်အါထီၣ်န့ၣ် ကကဲလၢတၢ် အီၣ်လၢပှၤလၢအမၤဝ့ၢ်အတၢ်အဂီၢ်လီၤ.
\p
\v 19 ဒီးပှၤလၢအမၤဝ့ၢ်အတၢ်န့ၣ် ကမၤဝဲလၢအံၣ်စရ့လး အဒူၣ်ခဲလၢာ်အကျါလီၤ.
\p
\v 20 တၢ်ဝံၢ်ထီၣ်အသးဒီဘ့ၣ်ညါန့ၣ် အထီကမ့ၢ်အစိၤခံ ကလးယဲၢ်ကထိ, ဒီးအဒီၣ်ဃီၤအစိၤခံကလးယဲၢ်က ထိလီၤ. သုဘၣ်မၤဘူၣ်တၢ်ဝံၢ်ထီၣ်စီဆှံလၢ တၢ်လွံၢ် နၢၣ်အိၣ်ဒီးဝ့ၢ်အတၢ်ဟံးဃာ်လီၤ.
\p
\v 21 ဒီးတၢ်အိၣ်လီၤတဲာ်လၢအတၢ်ဝံၢ်ထီၣ်အသးစီဆှံ ခံ ခီလိာ်ဒီးလၢဝ့ၢ်အတၢ်ဟံးဃာ်န့ၣ် အိၣ်သဃီၤဒီးတၢ် အစိၤခံကလးယဲၢ်ကထိ ဆူတၢ်အဃၢၤလၢမုၢ်ထီၣ်တ ခီ, ဒီးသဃီၤဒီးတၢ်အစိၤခံကလးယဲၢ်ကထိဆူ တၢ် အဃၢၤလၢမုၢ်နုာ်တခီ, လၢပှၤအဒူၣ်အဂီၢ်တဖၣ် အ ဃၢၤန့ၣ် ကအိၣ်ဝဲလၢပဒိၣ်ဖးဒိၣ်အဂီၢ်လီၤ. ဒီးတၢ် ဝံၢ်ထီၣ်အသးစီဆှံ, ဒီးဟံၣ်အလီၢ်စီဆှံကအိၣ်ဝဲလၢ အသးကံၢ်ပူၤလီၤ.
\p
\v 22 တၢ်အိၣ်လီၤတဲာ်လၢ ပှၤလ့ၤဝံဖိအတၢ်ဒီးလၢဝ့ၢ်န့ၣ် အတၢ်လၢအအိၣ်ဝဲလၢ ပဒိၣ်ဖးဒိၣ်အတၢ်ဘၢၣ်စၢၤ, လၢအအိၣ်ဝဲလၢယူဒၤအဃၢၤ ဒီးဘံၣ်ယၤမံၣ်အဃၢၤ အဘၢၣ်စၢၤန့ၣ်ကကဲလၢပဒိၣ်ဖးဒိၣ်အတၢ်လီၤ.
\p
\v 23 ပှၤအဒူၣ်လၢအအိၣ်လီၤတဲာ်တဖၣ်အံၤ, လၢမုၢ်ထီၣ် တခီပၢၢ်လၢမုၢ်နုာ်တခီန့ၣ်, ဘံၣ်ယၤမံၣ်တဒူၣ်လီၤ.
\p
\v 24 ဒီးလၢဘံၣ်ယၤမံၣ်အဃၢၤန့ၣ် လၢမုၢ်ထီၣ်တခီပၢၢ် လၢမုၢ်နုာ်တခီန့ၣ်, စူၤမ့းအိၣ်တဒူၣ်လီၤ.
\p
\v 25 ဒီးလၢစူၤမ့းအိၣ်အဃၢၤန့ၣ် လၢမုၢ်ထီၣ်တခီပၢၢ်လၢ မုၢ်နုာ်တခီန့ၣ်, ယံးစၣ်ကၢ်တဒူၣ်လီၤ.
\p
\v 26 ဒီးလၢယံးစၣ်ကၢ်အဃၢၤန့ၣ် လၢမုၢ်ထီၣ်တခီ ပၢၢ် လၢမုၢ်နုာ်တခီန့ၣ်, စဘူလိၣ်တဒူၣ်လီၤ.
\p
\v 27 ဒီးလၢစဘူလိၣ်အဃၢၤန့ၣ် လၢမုၢ်ထီၣ်တခီပၢၢ်လၢ မုာ်နုာ်တခီန့ၣ်, ကးတဒူၣ်လီၤ.
\p
\v 28 ဒီးလၢကးအဃၢၤန့ၣ်လၢကလံၤထံးတခီ ဆူကလံၤ ထံးန့ၣ်, လၢတၤမၢ်ပၢၢ်လၢထံအ့ၣ်လိာ်လၢကၤဒ့ၣ်အ ပူၤ, ပၢၢ်လၢထံမိၢ်ပှၢ်န့ၣ်လၢ ပီၣ်လဲၣ်ဖးဒိၣ်အဃၢၤ ကအိၣ်လီၤ.
\p
\v 29 ဖးတၢ်သတးဒီး, အအံၤမ့ၢ်ကီၢ်တဘ့ၣ်လၢသုကဟ့ၣ် နီၤဖးလၢပှၤအံၣ်စရ့လးအဒူၣ်တဖၣ် လၢအတၢ်န့ၢ်သါ အဂီၢ်, ဒီးအအံၤမ့ၢ်အဂီၢ်တဖၣ်လီၤ. ကစၢ်ယွၤစံးဝဲဒၣ်.
\p
\v 30 ဒီးအအံၤမ့ၢ်ဝ့ၢ်အပဲတရီတဖၣ်, လၢကလံၤစိးတခီန့ၣ် ကမ့ၢ်အနီၣ်ထိၣ်တပိၢ်အစိၤလွံၢ်ကထိယဲၢ်ကယၤလီၤ.
\p
\v 31 ဒီးဝ့ၢ်အပဲတရီတဖၣ်အမံၤန့ၣ် ကဒ်သိးလီၤပျိာ်ဒီး အံၣ်စရ့လးအဒူၣ်တဖၣ်အမံၤလီၤ. လၢကလံၤစိးတခီ န့ၣ်ပဲတရီသၢဖျိအိၣ်, ရူၤဘ့ၣ်အပဲတရီတဖျိ, ယူဒၤ အပဲတရီတဖျိ, လ့ၤဝံအပဲတရီတဖျိလီၤ.
\p
\v 32 ဒီးလၢမုၢ်ထီၣ်တခီန့ၣ် ကမ့ၢ်အနီၣ်ထိၣ်တပိၢ်အစိၤ လွံၢ်ကထိယဲၢ်ကယၤ, ဒီးပဲတရီသၢဖျိအိၣ်, ယိၤသး အပဲတရီတဖျိ, ဘံၣ်ယၤမံၣ်အပဲတရီတဖျိ, ဒၣ်အပဲတ ရီတဖျိလီၤ.
\p
\v 33 ဒီးလၢကလံၤထံးတခီန့ၣ် ကမ့ၢ်အနီၣ်ထိၣ်တပိၢ်အ စိၤလွံၢ်ကထိယဲၢ်ကယၤ, ဒီးပဲတရီသၢဖျိထီၣ်, စူၤမ့း အိၣ်အပဲတရီတဖျိ, ယံးစၣ်ကၢ်အပဲတရီတဖျိ, စဘူ လိၣ်အပဲတရီတဖျိလီၤ.
\p
\v 34 လၢမုၢ်နုာ်တခီန့ၣ် ကမ့ၢ်အနီၣ်ထိၣ်တပိၢ်အစိၤလွံၢ် ကထိယဲၢ်ကယၤ, ဒီးအပဲတရီသၢဖျိအိၣ်, ကးအပဲတ ရီတဖျိ, အၤရှ့ၢ်အပဲတရီတဖျိ, နးသၤလံအပဲတရီတဖျိ လီၤ.
\p
\v 35 အနီၣ်ထိၣ်တပိၢ်ဝးတရံးဝဲန့ၣ် မ့ၢ်အစိၤတကလးဃိး ကထိလီၤ. ဒီးလၢမုၢ်တနံၤန့ၣ်လံၤလံၤဝ့ၢ်အမံၤမ့ၢ်, ယွၤ အိၣ်ဖဲန့ၣ်လီၤ.
