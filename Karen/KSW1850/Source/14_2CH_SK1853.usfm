\id 2CH
\ide UTF-8
\rem S'gaw Karen Francis Mason Version 1853
\rem 2019-01-24 [DH] Converted from OSIS to USFM
\rem 2019-01-24 [DH] Fixed text, references and OSIS markup in several places. See revisionDesc.
\rem 2011-12-08 [DH] Merged separate OSIS files into a single file, with minor changes to suit osis2mod
\rem 2010-02-03 [KS] Reconverted to OSIS after fixing a cut and paste error in his ant script that duplicated the output XML 
\rem 2008-02-01 [KS] Source text converted into OSIS using Perl script text2osis.pl 
\rem 2008-??-?? [KS] Source text was typed in SawMu and converted to Unicode using SIL TecKIT.
\mt လံာ်ကွဲးနီၣ်တၢ်ခံဘ့ၣ်တဘ့ၣ်.
\toc1 လံာ်ကွဲးနီၣ်တၢ်ခံဘ့ၣ်တဘ့ၣ်.
\toc2 လံာ်ကွဲးနီၣ်တၢ်ခံဘ့ၣ်တဘ့ၣ်.
\c 1
\cl ၁
\p
\v 1 ဒီးစီၤဒၤဝံးအဖိခွါ စီၤၡလိၤမိၤ ဂၢၢ်ထီၣ်ကျၢၤထီၣ်ဝဲ လၢအဘီအမုၢ်အပူၤ, ဒီးယွၤ, အကစၢ်အိၣ်ဝဲဒီးအီၤ, ဒီး ပာ်ဒိၣ်ပာ်ထီအီၤဒိၣ်မးလီၤ.
\p
\v 2 ဒီးစီၤၡလိၤမိၤကတိၤတၢ်ဒီးအံၣ်စရ့လးခဲလၢာ်, ဒီးပှၤ တကထိအခိၣ်, ဒီးပှၤတကယၤအခိၣ်, ဒီးပှၤစံၣ်ညီၣ် ကွီၢ်, ဒီးကယဲၢ်ပဒိၣ်ဖးဒိၣ်လၢအံၣ်စရ့လးအပူၤ, ပှၤ အပၢ်တဖၣ်အခိၣ်တဖၣ်လီၤ.
\p
\v 3 ဒီးစီၤၡလိၤမိၤ, ဒီးတၢ်အိၣ်ဖှိၣ်အိၣ်ဒီးအီၤခဲလၢာ်လဲၤ ဝဲဆူတၢ်အလီၢ်ထီၣ်ထီလၢကံးဘိၣ်အပူၤလီၤ. အဂ့ၢ်ဒ် အံၤ, ယွၤအတၢ်အိၣ်ဖှိၣ်အဒဲလၢယွၤအခ့အပှၤစီၤမိၤရှ့ မၤဝဲလၢပှၢ်မုၢ်ကနၢတဖျၢၣ်, အိၣ်ဝဲဖဲန့ၣ်လီၤ.
\p
\v 4 ဘၣ်ဆၣ်ဒီး ယွၤအတလါန့ၣ် စီၤဒၤဝံးဟဲစိာ်တ့ၢ်ဝဲ လၢကံးရယးယဧၤရံၣ်ဆူတၢ်အလီၢ်လၢ စီၤဒၤဝံးကတဲာ် ကတီၤဝဲလၢအဂီၢ်လီၤ. အဂ့ၢ်ဒ်အံၤ, သူၣ်ဒဲလၢအဂီၢ် လၢယရူၤၡလ့ၣ်အပူၤလီၤ.
\p
\v 5 ဒီးတၢ်လုၢ်လီၢ်တိၢ်လၢ စီၤဃူၢ်အဖိခွါ, စီၤအူရံၤအဖိ ခွါစီၤဘစၤလအ့လးတ့ဝဲန့ၣ် ပာ်လီၤဝဲလၢ ယွၤအဒဲအ မဲာ်ညါ, ဒီးစီၤၡလိၤမိၤဒီးတၢ်အိၣ်ဖှိၣ်န့ၣ်ဃုတၢ်ဖဲန့ၣ်လီၤ.
\p
\v 6 ဒီးစီၤၡလိၤမိၤလဲၤထီၣ်ဖဲန့ၣ် ဆူတၢ်လုၢ်လီၢ်တိၢ်လၢ ယွၤအမဲာ်ညါလၢအအိၣ်ဝဲဖဲတၢ်အိၣ်ဖှိၣ်အဒဲန့ၣ်, ဒီးလုၢ် တၢ်လုၢ်မ့ၣ်အူတကထိလၢအဖီခိၣ်လီၤ.
\p
\v 7 လၢမုၢ်တနၤန့ၣ် ယွၤလီၣ်ဖျါထီၣ်အသးလၢ စီၤၡလိၤ မိၤအမဲာ်ညါ, ဒီးစံးဘၣ်အီၤ, ယကဟ့ၣ်လီၤနၤလၢမနုၤ မနုၤလဲၣ်န့ၣ်ဃ့တက့ၢ်.
\p
\v 8 ဒီးစီၤၡလိၤမိၤစံးဝဲဒၣ်, နမၤဘျုးမၤဖှိၣ်ယပၢ်စီၤဒၤဝံး ဒိၣ်ဒိၣ်ကလဲာ်, ဒီးနဒုးကဲယၤလၢ စီၤပၤလၢအလီၢ်န့ၣ် လီၤ.
\v 9 ဒီးခဲကနံၣ်အံၤ, ကစၢ်ယွၤဧၢ, မၤဂၢၢ်မၤကျၢၤန ကလုၢ်ကထါဒီးယပၢ်စီၤဒၤဝံးတက့ၢ်. အဂ့ၢ်ဒ်အံၤ, န ပာ်လီၤလံယၤလၢစီၤပၤလၢ ပှၤဂီၢ်မုၢ်အဖီခိၣ်လၢအအါဝဲ ဒ်ဟီၣ်ခိၣ်အကမူၣ်အသိးန့ၣ်လီၤ.
\v 10 ခဲကနံၣ်အံၤဟ့ၣ်လီၤ ယၤလၢတၢ်ကူၣ်သ့, ဒီးတၢ်သ့ၣ်ညါ, ဒ်သိးယကဟး ထီၣ်ဒီးဟဲနုာ်လၢပှၤဂီၢ်မုၢ်အံၤအမဲာ်ညါတက့ၢ်. အဂ့ၢ်ဒ် အံၤ, မ့ၢ်မတၤစံၣ်ညီၣ်နပှၤဂီၢ်မုၢ်ဖးဒိၣ်အံၤသ့တဂၤလဲၣ်.
\p
\v 11 ဒီးယွၤစံးဘၣ်စီၤၡလိၤမိၤ, မ့ၢ်တၢ်တမံၤအံၤအိၣ်ဝဲလၢ နသးကံၢ်ပူၤ, ဒီးတၢ်ထူးတၢ်တီၤမ့ၢ်ဂ့ၤ, တၢ်အစုလီၢ်အ ခီၣ်ခိၣ်မ့ၢ်ဂ့ၤ, တၢ်အလၤအကပီၤမ့ၢ်ဂ့ၤ, နဒုၣ်နဒါအသး သမူမ့ၢ်ဂ့ၤ, နတဃ့ဘၣ်, ဒီးနတဃ့ဘၣ်အါနံၤအါသီ ဘၣ်, ဒီးမ့ၢ်နဃ့တၢ်ကူၣ်သ့, ဒီးတၢ်သ့ၣ်ညါလၢနဂီၢ်, ဒ်သိးနကစံၣ်ညီၣ်ယပှၤဂီၢ်မုၢ်လၢ ယပာ်နၤလၢစီၤပၤလၢ အဖီခိၣ်ဒီး,
\v 12 တၢ်ကူၣ်သ့, ဒီးတၢ်သ့ၣ်ညါန့ၣ်တၢ်ဟ့ၣ် လီၤနၤ, ဒီးယကဟ့ၣ်လီၤနၤလၢတၢ်ထူးတၢ်တီၤ, ဒီးတၢ် အစုလီၢ်အခီၣ်ခိၣ်, ဒီးတၢ်လၤကပီၤလီၤ. တၢ်ဒ်န့ၣ်သိး တအိၣ်ဘၣ်ဒီးစီၤပၤ လၢအအိၣ်တ့ၢ်လၢနမဲာ်ညါနီတဂၤ ဘၣ်, ဒီးပှၤလၢနလီၢ်ခံတန့ၢ်ဘၣ်တၢ်ဒ်န့ၣ်သိးဘၣ်.
\p
\v 13 ဒီးစီၤၡလိၤမိၤဟဲက့ၤလၢ တၢ်အလီၢ်ထီၣ်ထီလၢကံး ဘိၣ်လၢတၢ်အိၣ်ဖှိၣ်အဒဲအအိၣ်, ဆူယရူၤၡလ့ၣ်အပူၤ, ဒီးကဲစီၤပၤလၢအံၣ်စရ့လးအဖီခိၣ်လီၤ.
\p
\v 14 ဒီးစီၤၡလိၤမိၤ ပာ်ဖှိၣ်လ့ၣ်ကဟၣ်, ဒီးပှၤကသ့ၣ်သုး ဖိ, ဒီးအိၣ်ဝဲဒီးလ့ၣ်ကလၣ်တကထိလွံၢ်ကယၤ, ဒီးပှၤ ကသ့ၣ်သုးဖိတကလးခံကထိ, ဒီးပာ်ဝဲလၢလ့ၣ်ကဟၣ် အဝ့ၢ်တဖၣ်အပူၤ, ဒီးလၢစီၤပၤလၢ ယရူၤၡလ့ၣ်အပူၤ အအိၣ်လီၤ.
\p
\v 15 ဒီးစီၤပၤပာ် ကျိၣ်ဧိၤစ့ဧိၤလၢယရူၤၡလ့ၣ်အပူၤဒ်လၢၢ် ဧိၤလ့ဧိၤအသိး, ဒီးပာ်သ့ၣ်ဆှိအ့ရ့းအါအါကလဲာ်ဒ်သိး ဝံာ်လၢတၢ်ပျီပူၤအသိးန့ၣ်လီၤ.
\p
\v 16 ဒီးတၢ်ဟဲစိာ်ကသ့ၣ် လၢအဲၤကူပတူးအပူၤ, ဒီးတၢ် တဖုလၢစီၤၡလိၤမိၤအဂီၢ်လီၤ. စီၤပၤပာ်အပှၤကၤတၢ်ဖိ ဒိးန့ၢ်တၢ်တဖုန့ၣ်လၢအပှ့ၤလီၤ.
\p
\v 17 ဒီးပှၤလဲၤတၢ်, ဒီးဟဲစိာ်လ့ၣ်ကဟၣ်တဆိလၢအဲၤကူ ပတူးအပူၤလၢစ့ဃုကယၤအဂီၢ်, ဒီးကသ့ၣ်တဒုလၢတ ကယၤယဲၢ်ဆံအဂီၢ်လီၤ. ဒ်န့ၣ်အသိးဟဲစိာ်ဝဲလၢအစုပူၤ လၢပှၤဃ့ၤသးဖိအစီၤပၤခဲလၢာ်အဂီၢ်, ဒီးလၢစူၤရံအစီၤ ပၤတဖၣ်အဂီၢ်လီၤ
\c 2
\cl ၂
\p
\v 1 ဒီးစီၤၡလိၤမိၤစံးလၢ အကသူၣ်ဟံၣ်လၢယွၤအမံၤအ ဂီၢ်ဒီးအဟံၣ်လၢအဘီအမုၢ်အဂီၢ်လီၤ.
\p
\v 2 ဒီးစီၤၡလိၤမိၤဂံၢ်ဝဲလၢ ပှၤဝံတၢ်ယိးတၢ်ဖိနွံကလးလၢ အကဝံတၢ်ယိးတၢ်, ဒီးပှၤလၢအကကူာ်တၢ်လၢ အက စၢၢ်ကလိန့ၣ်ဃိးကလး, ဒီးပဒိၣ်တဖၣ်အိၣ်ဝဲလၢ အဖီ ခိၣ်သၢကထိဃုကယၤလီၤ.
\p
\v 3 ဒီးစီၤၡလိၤမိၤမၢလီၤတၢ်ဆူ စိၢ်အစီၤပၤဃူရၣ်, ဒီးစံး ဝဲဒၣ်, ဒ်နမၤတၢ်ဒီးယပၢ်စီၤဒၤဝံး, ဒီးဟ့ၣ်ယုၢ်အီၤလၢ သ့ၣ်ဆှိအ့ရ့း, ဒ်သိးအကသူၣ်ဟံၣ်လၢအကအိၣ်ကဆိး လၢအပူၤအသိးန့ၣ်မၤဒီးယၤတက့ၢ်.
\v 4 ကွၢ်ကွၢ်ယသူၣ် ဟံၣ်လၢ ယွၤယကစၢ်အမံၤအဂီၢ်, ဒ်သိးယကပာ်စီဆှံ အီၤလၢအဂီၢ်, ဒ်သိးပှၤကဆိၣ်ကဲၤတၢ်နၢမူလၢအမဲာ်ညါ ဒီးလၢတၢ်ဂ့ၢ်အကိၣ်တထံၣ်ဃီအဂီၢ်, ဒီးလၢအကလုၢ် တၢ်လုၢ်မ့ၣ်အူလၢဂီၤလၢဟါ, လၢမုၢ်အိၣ်ဘှံးနံၤ, လၢ လါထီၣ်သီအနံၤ, ဒီးလၢယွၤပကစၢ် အတၢ်မၤဘူၣ်အ ဆၢအကတီၢ်တဖၣ်လီၤ. အဝဲန့ၣ်အိၣ်ဝဲဒီးအံၣ်စရ့လး လီၤထူလီၤယိာ်လီၤ.
\p
\v 5 ဒီးဟံၣ်လၢယသူၣ်န့ၣ်မ့ၢ်အဒိၣ်လီၤ. အဂ့ၢ်ဒ်အံၤယွၤ ပကစၢ်ဒိၣ်ဝဲလၢကစၢ်ခဲလၢာ်အဖီခိၣ်လီၤ.
\p
\v 6 ဒီးမ့ၢ်မတၤသူၣ်ဟံၣ်လၢအဂီၢ်သ့တဂၤလဲၣ်. အဂ့ၢ်ဒ် အံၤ, မူခိၣ်, ဒီးမူခိၣ်အထီကတၢၢ်တတြီၢ်ဘၣ်အီၤဘၣ်. မ့တမ့ၢ်ဘၣ်လၢ ပကဆိၣ်ကဲၤတၢ်နၢမူလၢအဂီၢ်ဘၣ်ဒီး ယဲဒၣ်အံၤ ယမ့ၢ်မတၤလၢယကသူၣ်န့ၢ်အီၤလၢဟံၣ်တ ဂၤလဲၣ်.
\p
\v 7 ဒီးခဲကနံၣ်အံၤမၢလီၤ ပှၤဆူယအိၣ်တဂၤ လၢအကူၣ် တၢ်သ့ဒ်သိးအကမၤတၢ်လၢထူ, ဒီးလၢစ့, ဒီးလၢတိၢ်, ဒီးလၢထး, ဒီးလၢတၢ်လုးတကုာ်, ဒီးလၢတၢ်ဂီၤ, ဒီး လၢတၢ်လါ, ဒီးကွဲးတၢ်ကွဲးသ့ဒ်သိးအကအိၣ်ဒီးပှၤကူၣ် တၢ်သ့တဖၣ်လၢအအိၣ်ဒီးယၤလၢယူဒၤအပူၤ, ဒီးလၢ ယရူၤၡလ့ၣ်အပူၤ လၢယပၢ်စီၤဒၤဝံးကတဲာ်ကတီၤဝဲန့ၣ် တက့ၢ်.
\p
\v 8 ဒီးဟ့ၣ်ယုၢ်ယၤလၢ သ့ၣ်ဆှိအ့ရ့းတဖၣ်, သ့ၣ်ဆှိတ ဖၣ်, ဒီးသ့ၣ်အလၤမူးလၢလဘၤနိၣ်အပူၤတက့ၢ်. (အဂ့ၢ် ဒ်အံၤ, ယသ့ၣ်ညါလၢ နခ့နပှၤကူာ်လီၤသ့ၣ်သ့လၢလ ဘၤနိၣ်အလိၤလီၤ.) ဒီးကွၢ်ကွၢ်, ယခ့ယပှၤကအိၣ်ဒီး နခ့နပှၤ,
\v 9 ဒ်သိးအကကတဲာ်ကတီၤသ့ၣ်လၢယဂီၢ်အါ အါကလဲာ်လီၤ. အဂ့ၢ်ဒ်အံၤ, ဟံၣ်လၢယသူၣ်အီၤန့ၣ် ဒိၣ်ဝဲ, ဒီးလီၤလးဝဲလီၤ.
\p
\v 10 ဒီးကွၢ်ကွၢ်, ယကဟ့ၣ်လီၤနခ့နပှၤ, ပှၤကူာ်တၢ်ဖိ, ပှၤလၢအကူာ်သ့ၣ်တဖၣ်လၢဘုကၠူၣ်တိၢ်အသး အကိၢ် ခံကလး, ဒီးဘုမုယီၤအကိၢ်ခံကလး, ဒီးစပံးထံအဘၤ သးခံကလး, ဒီးသိအဘၤသးခံကလးလီၤ.
\p
\v 11 ဒီးစိၢ်အစီၤပၤစီၤဃူရၣ် စံးဆၢလၢလံာ်ပူၤလၢအဟ့ၣ် ယုၢ်စီၤၡလိၤမိၤ, မ့ၢ်ယွၤအဲၣ်အပှၤဂီၢ်မုၢ်ဒီး, ပာ်နၤလၢစီၤ ပၤလၢအဖီခိၣ်လီၤ.
\v 12 ဒီးစီၤဃူရၣ်စံးဝဲဒၣ်, ယွၤအံၣ်စရ့ လးအကစၢ်လၢအတ့မူခိၣ်, ဒီးဟီၣ်ခိၣ်, လၢအဟ့ၣ်လီၤ စီၤပၤဒၤဝံးအဖိခွါလၢအကူၣ်တၢ်သ့, လၢအအိၣ်ဒီးအ သူၣ်ဆးဒီးအသးဆး, ဒီးနၢ်ပၢၢ်တၢ်ဒ်သိးအကသူၣ်ဟံၣ် လၢယွၤအဂီၢ်, ဒီးဟံၣ်လၢအဘီအမုၢ်အဂီၢ်တဂၤန့ၣ်မ်အ ဘၣ်တၢ်စံးထီၣ်ပတြၢၤအီၤတက့ၢ်.
\v 13 ဒီးခဲကနံၣ်အံၤယမၢ လီၤပှၤကူၣ်တၢ်သ့, ဒီးနၢ်ပၢၢ်တၢ်စီၤဃူရၣ်အဘံ,
\v 14 ပိာ် မုၣ်လၢဒၣ်အဖိမုၣ်တဖၣ်အကျါတဂၤအဖိခွါ, ဒီးအပၢ် မ့ၢ်ပှၤစိၢ်ဖိတဂၤ, မၤတၢ်သ့လၢထူ, ဒီးလၢစ့, လၢတိၢ်, လၢထး, လၢလၢၢ်, လၢသ့ၣ်, လၢတၢ်လုးတကုာ်, လၢ တၢ်လါ, ဒီးလၢတၢ်ဖှီဝါကဆှၣ်, ဒီးလၢတၢ်ဂီၤ, ဒီးလၢ အကကွဲးကယဲၢ်တၢ်ကွဲးဒီး ကူၣ်ထီၣ်ကယဲၢ်တၢ်ကူၣ်ဒ် သိးတၢ်ကဟ့ၣ်လီၤအီၤလၢအကအိၣ်ဒီး နပှၤကူၣ်တၢ်သ့ ဒီးနပၢ်ယကစၢ်စီၤဒၤဝံး အပှၤကူၣ်တၢ်သ့တဖၣ်န့ၣ်လီၤ.―
\p
\v 15 ဒီးခဲကနံၣ်အံၤဘုကၠူၣ်, ဒီးဘုမုယီၤ, ဒီးသိ, ဒီးစပံးထံလၢ ယကစၢ်ကတိၤလၢအဂ့ၢ်အကျိၤန့ၣ် မ်အဟ့ၣ်ယုၢ်အခ့ အပှၤတက့ၢ်.
\v 16 ဒီးပကကူာ်လီၤသ့ၣ်လၢလဘၤနိၣ်အလိၤ ဖဲဒၣ်အဘၣ်နသး, ဒီးပကဟဲစိာ်လၢထိလၢပီၣ်လဲၣ်ပူၤ ဆူယၤဖိၤဆူနအိၣ်, ဒီးနကစိာ်ထီၣ်ဆူယရူၤၡလ့ၣ်လီၤ.
\p
\v 17 ဒီးစီၤၡလိၤမိၤဂံၢ် ကယဲၢ်ပှၤတခီဘီမုၢ်ဖိလၢအအိၣ်ဝဲလၢ ကီၢ်အံၣ်စရ့လးအပူၤ, ဒ်တၢ်ဂံၢ်လၢအပၢ်စီၤဒၤဝံးဂံၢ်ဝဲအ သိးန့ၣ်, ဒီးအိၣ်ဝဲတကလီၤ, ယဲၢ်ကလး, သၢကထိ, ဃုကယၤလီၤ.
\p
\v 18 ဒီးပာ်ပှၤနွံကလး, လၢအကဝံတၢ်ယိးတၢ်, ဒီးပှၤဃိး ကလးလၢအကူာ်တၢ်လၢ ကစၢၢ်ကလိ, ဒီးပဒိၣ်သၢက ထိဃုကယၤလၢအကမၢပှၤဂီၢ်မုၢ်မၤတၢ်လီၤ.
\c 3
\cl ၃
\p
\v 1 ဒီးစီၤၡလိၤမိၤမၤသီယွၤအဟံၣ် လၢယရူၤၡလ့ၣ်အပူၤ လၢကစၢၢ်မိၤရံယၤအလိၤ, ဖဲယွၤလီၣ်ဖျါထီၣ်အသးလၢ စီၤဒၤဝံးအမဲာ်ညါ, လၢတၢ်အလီၢ်လၢ စီၤဒၤဝံၤကတဲာ် ကတီၤတၢ်လၢပှၤယဘူၣ်ဖိစီၤအၤရနၤအကြဲၢ်ပူၤန့ၣ်လီၤ.
\p
\v 2 ဒီးမၤသီလၢအကဲစီၤပၤလွံၢ်နံၣ်တနံၣ်, လၢလါခံလါ တလါ, လၢလါထီၣ်ခံနံၤတနံၤလီၤ.
\p
\v 3 ဒီးအအံၤမ့ၢ်တၢ်လၢ စီၤၡလိၤမိၤဘၣ်တၢ်သိၣ်လိအီၤ လၢတၢ်သူၣ်ယွၤအဟံၣ်အဂ့ၢ်အကျိၤ, အထီဒ်နီၣ်ထိၣ်အ ခီၣ်ထံးအသိး, မ့ၢ်အပျၢ်ဃုဆံ, ဒီးအဒီၣ်ဃီၤအပျၢ်ခံဆံ လီၤ.
\p
\v 4 ဒီးပျဲၢ်စီၢ်လၢအမဲာ်ညါန့ၣ် အထီမ့ၢ်အပျၢ်ခံဆံဒ်ဟံၣ် အဒီၣ်ဃီၤအသိး, ဒီးအကစီၤထီၣ် မ့ၢ်အပျၢ်တကယၤ ခံဆံ, ဒီးပီၤဝဲလၢထူစီလၢညါခီလီၤ.
\p
\v 5 ဒီးဟံၣ်အဒိၣ်တဖျၢၣ်န့ၣ် ကျးဝဲအခိၣ် လၢညါခီလၢ သ့ၣ်ဆှိ, ဒီးပီၤဝဲလၢထူစီ, ဒီးပာ်သ့ၣ်စူၣ်ပလိာ်လၢအ လိၤ, ဒီးပျံၤသွဲလီၤ.
\p
\v 6 ဒီးကယၢကယဲဟံၣ်န့ၣ်လၢ လၢၢ်အလုၢ်ဒိၣ်ပှ့ၤဒိၣ်လၢ တၢ်ဃံတၢ်လၤအဂီၢ်, ဒီးထူန့ၣ်မ့ၢ်ပးရဝဲၣ်အထူလီၤ.
\p
\v 7 ဒီးပီၤဟံၣ်, ဒီးအကျိၤ, ဒီးအထူၣ်, ဒီးအဒူၣ်, ဒီးအ တြဲၤသ့ၣ်တဖၣ်လၢထူ, ဒီးကွဲးခ့ရူာ်တဖၣ်လၢအဒူၣ်အ လိၤလီၤ.
\p
\v 8 ဒီးတ့ဟံၣ်စီဆှံကတၢၢ်န့ၣ်လီၤ. အထီမ့ၢ်ဒ်ဟံၣ်အဒီၣ် ဃီၤအသိး, အပျၢ်ခံဆံ, ဒီးအဒီၣ်ဃီၤမ့ၢ်အပျၢ်ခံဆံ, ဒီး ပီၤဝဲလၢထူစီအကံကၢ်ဃုကယၤလီၤ.
\p
\v 9 ဒီးပနဲာ်ထူလီၤတယၢၢ် ထူအၡက့လးယဲၢ်ဆံ, ဒီးပီၤ တၢ်အဒၢးထီၣ်ထီတဖၣ်လၢထူလီၤ.
\p
\v 10 ဒီးတ့ခ့ရူာ်လၢတၢ်စီဆှံကတၢၢ်အလီၢ်ပူၤ လၢတၢ်ဂီၤ အတၢ်မၤခံဂၤလီၤ. ဒီးပီၤဝဲလၢထူလီၤ.
\p
\v 11 ဒီးခ့ရူာ်အဒံးဆ့အထီ မ့ၢ်အပျၢ်ခံဆံလီၤ. အဒံးဆ့တ ခီအထီယဲၢ်ပျၢ်ထိးဟံၣ်အဒူၣ်, ဒီးအဒံးဆ့အဝဲတခီအထီ ယဲၢ်ပျၢ်ထိးခ့ရူာ်အဂၤတဂၤအဒံးဆ့လီၤ.
\p
\v 12 ဒီးခ့ရူာ်တဂၤဒၣ်န့ၣ် အဒံးဆ့တခီ အထီယဲၢ်ပျၢ်ထိး ဟံၣ်အဒူၣ်, ဒီးအဒံးဆ့အဝဲတခီအထီယဲၢ်ပျၢ်, ဒီးစဲဘူး ဒီးခ့ရူာ်အဂၤတဂၤအဒံးဆ့န့ၣ်လီၤ.
\p
\v 13 ခ့ရူာ်အဒံးဆ့တဖၣ်န့ၣ် ယူာ်ထီၣ်အသး အပျၢ်ခံဆံ, ဒီးဆၢထၢၣ်လၢအခီၣ်, ဒီးအမဲာ်အိၣ်ဝဲဆူတၢ်အပူၤလီၤ.
\p
\v 14 ဒီးတ့ယၣ်ဘျးထီၣ်အသးလၢတၢ်လါ, ဒီးတၢ်လုးတ ကုာ်, ဒီးတၢ်ဂီၤ, ဒီးဖှီဝါကဆှၣ်, ဒီးခ့ရူာ်တဖၣ်လၢ အလိၤလီၤ.
\p
\v 15 ဒီးတ့ဝဲလၢဟံၣ်အမဲာ်ညါလၢထူၣ်ခံထူၣ်, အထီသၢ ဆံယဲၢ်ပျၢ်, ဒီးတၢ်အခိၣ်လၢတၢ်ထူၣ်တထူၣ်အဖီခိၣ်မ့ၢ် ယဲၢ်ပျၢ်လီၤ.
\p
\v 16 ဒီးတ့ပျံၤသွဲဒ်လၢ တၢ်ကတိၤတၢ်အလီၢ်ပူၤအသိးန့ၣ်, ဒီးပာ်ဝဲလၢထူၣ်အခိၣ်အလိၤ, ဒီးတ့သလဲသၣ်အဖျၢၣ် တကယၤ, ဒီးပာ်ဝဲလၢပျံၤသွဲအလိၤလီၤ.
\p
\v 17 ဒီးပာ်ထူၣ်ကလာ်ထူၣ်တဖၣ် လၢနူၢ်အမဲာ်ညါ, တ ထူၣ်လၢစုထွဲတခီ, ဒီးတထူၣ်လၢစုစ့ၣ်တခီ, ဒီးတၢ် အိၣ်ဝဲလၢစုထွဲတခီန့ၣ်ယုၢ်ဝဲအမံၤလၢယၤကံၣ်, ဒီးတၢ် အိၣ်ဝဲလၢစုစ့ၣ်တခီယုၢ်ဝဲအမံၤလၢဘိၤဧးလီၤ.
\c 4
\cl ၄
\p
\v 1 ဒီးတ့ဝဲလၢတၢ်လုၢ်လီၢ်တိၢ်, အထီအပျၢ်ခံဆံ, ဒီးအ ဒီၣ်ဃီၤအပျၢ်ခံဆံ, ဒီးအကစီၤထီၣ်ဆံဆဲၣ်ပျၢ်လီၤ.
\p
\v 2 ဒီးသိဝဲလၢပီၣ်လဲၣ်တဖျၢၣ်လီၤ. အဘၢၣ်စၢၤလၢအ ဃၢၤတခီပၢၢ်လၢအဃၢၤအဝဲတခီ, မ့ၢ်အပျၢ်တဆံလီၤ. မ့ၢ်တၢ်ဖျၢၣ်သလၢၣ်ဝးတရံးဝဲ, ဒီးအကစီၤထီၣ်မ့ၢ်ယဲၢ် ပျၢ်ဒီးပျံၤအထီအပျၢ်သၢဆံဝးတရံးအီၤလီၤ.
\p
\v 3 ဒီးလၢအဖီလာ်န့ၣ် အိၣ်ဝဲဒီးဂီၤဖံးအဂီၤ ဝးတရံးတ ပျၢ်ဆံဆဲၣ်ဒု, တပျၢ်ဆံဆဲၣ်ဒု, ဝးတရံးပီၣ်လဲၣ်ဒီဖျၢၣ် ညါလီၤ. ဂီၤဖံးတဖၣ်န့ၣ်ဘၣ်သိအသးလၢ ခံဂ့ၢ်ဖဲပီၣ် လဲၣ်ဘၣ်သိအသးလီၤ.
\p
\v 4 ဒီးအိၣ်ဝဲလၢဂီၤဖံးတဆံခံဒုအဖီခိၣ်လီၤ. သၢဒုကွၢ်ဝဲ ဆူကလံၤစိး, ဒီးသၢဒုကွၢ်ဝဲဆူမုၢ်နုာ်, ဒီးသၢဒုကွၢ်ဝဲ ဆူကလံၤထံး, ဒီးသၢဒုကွၢ်ဝဲဆူမုၢ်ထီၣ်လီၤ. ဒီးပီၣ်လဲၣ် န့ၣ်အိၣ်ဝဲလၢအဖီခိၣ်, ဒီးအခံအိၣ်ဆူတၢ်အပူၤတခီလီၤ.
\p
\v 5 ဒီးအတီၣ်မ့ၢ်တဖံး, ဒီးအခိၣ်ဒူမၤအသးဒ်သလၢအ ခိၣ်ဒူအသိးန့ၣ်အိၣ်ဝဲဒီးဖီဒ့ၣ်ညါအဖီတဖၣ်လီၤ. ဒီးတြီၢ် ဝဲလၢဘၤသးသၢကထိလီၤ.
\p
\v 6 ဒီးမၤသရာ်ဆံဆဲၣ်ဖျၢၣ်, ဒီးပာ်ဝဲယဲၢ်ဖျၢၣ်လၢစုထွဲတ ခီ, ဒီးယဲၢ်ဖျၢၣ်လၢစုစ့ၣ်တခီ, ဒ်သိးပှၤကသ့ကွံာ်တၢ်လၢ အပူၤလီၤ. တၢ်လၢပှၤလုၢ်တၢ်လၢတၢ်လုၢ်မ့ၣ်အူအဂီၢ်န့ၣ် သ့ကွံာ်ဝဲလၢအပူၤလီၤ. မ့မ့ၢ်ပီၣ်လဲၣ်တဖျၢၣ်န့ၣ်အိၣ်ဝဲ လၢပှၤလုၢ်တၢ်အဒိၣ်သ့ကွံာ်အသးလၢအပူၤအဂီၢ်လီၤ.
\p
\v 7 ဒီးတ့မ့ၣ်အူဒၢထူ ဒ်အတၢ်ဂီၤအသိးန့ၣ်ဆံဆဲၣ်ဖျၢၣ်, ဒီးပာ်ဝဲလၢနူၢ်ပူၤ, ယဲၢ်ဖျၢၣ်လၢစုထွဲတခီ, ဒီးယဲၢ်ဖျၢၣ် လၢစုစ့ၣ်တခီလီၤ.
\p
\v 8 ဒီးတ့ဝဲလၢစီၢ်နီၤခိၣ် ဆံဆဲၣ်ဖျၢၣ်, ဒီးပာ်ဝဲလၢနူၢ်ပူၤ ယဲၢ်ဖျၢၣ်လၢစုထွဲတခီ, ဒီးယဲၢ်ဖျၢၣ်လၢ စုစ့ၣ်တခီလီၤ. ဒီးတ့သလၢထူအဖျၢၣ်တကယၤလီၤ.
\p
\v 9 ဒီးမၤပှၤလုၢ်တၢ်အဒိၣ်အဂၢၤ, ဒီးဂၢၤဖးဒိၣ်, ဒီးတြဲၤ လၢတၢ်ဂၢၤအဂီၢ်, ဒီးပီၤတြဲၤလၢတိၢ်လီၤ.
\p
\v 10 ဒီးပာ်ပီၣ်လဲၣ်တဖျၢၣ်လၢစုထွဲတခီ လၢမုၢ်ထီၣ်အက ပၤ, သဃီၤဝဲဒီးကလံၤထံးန့ၣ်လီၤ.
\p
\v 11 ဒီးစီၤဃူရၣ်တ့သပၢၤ, ဒီးတပူာ်, ဒီးသလၢတဖၣ်လီၤ. စီၤဃူရၣ်မၤဝံၤတၢ်မၤ လၢအမၤဝဲလၢ စီၤၡလိၤမိၤအဂီၢ် လၢယွၤအဟံၣ်အဂီၢ်,
\v 12 ထူၣ်ခံထူၣ်န့ၣ်, ဒီးသလၢတဖၣ် ဒီးတၢ်အခိၣ်ခံဖျၢၣ်လၢအအိၣ်ဝဲလၢထူၣ်အဖီခိၣ်, ဒီးစၤ အတၢ်မၤခံဘ့ၣ်, ဒ်သိးအကကျၢၢ်ဘၢတၢ်အခိၣ်လၢအ အိၣ်ဝဲလၢထူၣ်အဖီခိၣ်န့ၣ် အသလၢခံဖျၢၣ်,
\v 13 ဒီးသလဲ သၣ်လွံၢ်ကယၤလၢစၤအတၢ်မၤခံဘ့ၣ်အဂီၢ်, သလဲသၣ် ခံဂ့ၢ်လၢစၤအတၢ်မၤတဘ့ၣ်အဂီၢ်, သလဲသၣ်ခံဂ့ၢ်လၢ စၤအတၢ်မၤတဘ့ၣ်အဂီၢ် ဒ်သိးအကကျၢၢ်ဘၢ တၢ်အ ခိၣ်လၢအအိၣ်ဝဲလၢ ထူၣ်အဖီခိၣ်န့ၣ် အသလၢခံဖျၢၣ် လီၤ.
\v 14 ဒီးတ့တၢ်အခီၣ်ထံးတဖၣ်, ဒီးသရာ်တဖၣ်န့ၣ် တ့ဝဲလၢခီၣ်ထံးတဖၣ်အဖီခိၣ်,
\v 15 ပီၣ်လဲၣ်တဖျၢၣ်, ဒီး ဂီၤဖံးတဆံခံဒုအိၣ်ဝဲလၢအဖီလာ်လီၤ.
\v 16 ဒီးသပၢၤ, ဒီး တပူာ်, ဒီးနီၣ်ဆဲး, ဒီးကယဲၢ်တၢ်အဃၢၤအဃိၢ်ခဲလၢာ် န့ၣ်စီၤဃူရၣ်အဘံမၤဝဲလၢ တိၢ်ဂ့ၤလၢစီၤပၤၡလိၤမိၤအ ဂီၢ်, လၢယွၤအဟံၣ်အဂီၢ်န့ၣ်လီၤ.
\p
\v 17 ဒီးစီၤပၤသိအီၤလၢယၢ်ဒ့ၣ်အတၢ်ပျီပူၤ, လၢကပံာ်ကျါ လၢစူးကိၤသး, ဒီးစၢ်ဒသၤအဘၢၣ်စၢၤလီၤ.
\p
\v 18 ဒီးမ့ၢ်စီၤၡလိၤမိၤ တ့တၢ်ဖိတၢ်လံၤခဲလၢာ် အိၣ်ဝဲအါ အါကလဲာ်အံၤသတးဒီး, တိၢ်အလီၤတယၢၢ် ဒ်လဲၣ်ဒ် လဲၣ်န့ၣ်တဃုဘၣ်ဝဲဘၣ်.
\p
\v 19 ဒီးစီၤၡလိၤမိၤတ့ယွၤအဟံၣ် အတၢ်ဖိတၢ်လံၤခဲလၢာ် အိၣ်ဒီးတၢ်လုၢ်လီၢ်ထူ, ဒီးစီၢ်နီၤခိၣ်, ဖဲတၢ်မဲာ်ညါကိၣ် အိၣ်,
\v 20 ဒီးမ့ၣ်အူဒၢထူစီမိၢ်ပှၢ်အိၣ်ဒီးအမ့ၣ်အူဒၢဖိတဖၣ် လၢအကကဲၤကပီၤထီၣ် ဒ်တၢ်စံၣ်ညီၣ်အသိး, လၢတၢ် ကတိၤတၢ်အလီၢ်အမဲာ်ညါ,
\v 21 ဒီးဖီ, ဒီးမ့ၣ်အူဒၢဖိ, ဒီး နီၣ်တံာ်တၢ်လၢထူအစီကတၢၢ်,
\v 22 ဒီးနီၣ်တံာ်မ့ၣ်အူ, ဒီး သလၢ, ဒီးနီၣ်တၢၤ, ဒီးသပၢၤမ့ၣ်အူသ့ၣ်တဖၣ်န့ၣ်မ့ၢ် ထူစီလီၤ. ဒီးလၢတၢ်လဲၤနုာ်ဆူဟံၣ်အဂ့ၢ်, တၢ်အလီၢ် စီဆှံကတၢၢ်အတြဲၤလၢညါတဖၣ်, ဒီးဒ်ပစံးတၢ်အသိး ဟံၣ်အနူၢ်န့ၣ်အတြဲၤတဖၣ်မ့ၢ်ထူလီၤ.
\c 5
\cl ၅
\p
\v 1 ဒီးစီၤၡလိၤမိၤမၤဝံၤ ကယဲၢ်တၢ်မၤလၢအမၤဝဲလၢယွၤ အဟံၣ်အဂီၢ်, ဒီးစီၤၡလိၤမိၤဟဲစိာ်နုာ်တၢ်တဖၣ်လၢအ ပၢ်မၤဘူၣ်ဝဲလီၤ. ဒီးကျိၣ်ဧိၤစ့ဧိၤ, ဒီးထူဧိၤလွဲဧိၤ, ဒီး တၢ်ဖိတၢ်လံၤခဲလၢာ်န့ၣ် ပာ်ဝဲလၢတၢ်ပာ်ဖှိၣ်အလီၢ်ပူၤ လၢယွၤအဟံၣ်ပူၤလီၤ.
\p
\v 2 တုၤနုၤတစုစီၤၡလိၤမိၤ ဒုးအိၣ်ဖှိၣ်ရိဖှိၣ်အံၣ်စရ့လးအ ပှၤသူၣ်က့သးပှၢ်, ဒီးအဒူၣ်တဖၣ်အခိၣ်ခဲလၢာ်, ပှၤအံၣ် စရ့လးဖိအပၢ်အခိၣ်တဖၣ် ဆူယရူၤၡလ့ၣ်အပူၤ, ဒ်သိး အကဟဲစိာ်ယွၤအတၢ်အၢၣ်လီၤအီလီၤအတလါ ဆူစီၤ ဒၤဝံးအဝ့ၢ်ပူၤလီၤ. (အဝဲဒၣ်မ့ၢ်စံယိၣ်လီၤ.)
\p
\v 3 ဒီးအံၣ်စရ့လးအပှၤကညီခဲလၢာ် အိၣ်ဖှိၣ်ရိဖှိၣ်ဆူစီၤ ပၤအအိၣ်လၢတၢ်မၤဘူၣ်အပူၤ, လၢလါနွံလါတလါလီၤ.
\p
\v 4 ဒီးအံၣ်စရ့လးအပှၤသူၣ်က့သးပှၢ်ဟဲဝဲခဲလၢာ်, ဒီးပှၤ လ့ၤဝံဖိဟံးထီၣ်တလါန့ၣ်,
\v 5 ဒီးဟဲစိာ်ထီၣ်တလါန့ၣ်, ဒီးတၢ်အိၣ်ဖှိၣ်အဒဲ, ဒီးတၢ်ဖိတၢ်လံၤစီဆှံလၢအအိၣ်ဝဲ လၢဒဲပူၤခဲလၢာ်လီၤ. အဝဲသ့ၣ်န့ၣ်ပှၤလုၢ်တၢ်အဒိၣ်, ဒီး ပှၤလ့ၤဝံဖိဟဲစိာ်ဝဲလီၤ.
\p
\v 6 ဒီးစီၤပၤၡလိၤမိၤ, ဒီးအံၣ်စရ့လးအတၢ်အိၣ်ဖှိၣ်ခဲလၢာ် လၢအအိၣ်ဖှိၣ်လၢအအိၣ်န့ၣ် အိၣ်ဝဲလၢ တလါအမဲာ် ညါ, ဒီးလုၢ်သိ, ဒီးဂီၤဖံး, ဒီးမ့ၢ်အအိၣ်ဂီၢ်မုၢ်သတးဒီး, အိၣ်ပှဲၤအံၤပှဲၤနုၤလီၤန့ၣ်ပှၤစံးတဘၣ်ဘၣ်. ဒီးတဂံၢ်ဘၣ် ဝဲဘၣ်.
\p
\v 7 ဒီးပှၤလုၢ်တၢ်အဒိၣ်ဟဲစိာ် ယွၤအတၢ်အၢၣ်လီၤအီလီၤ အတလါဆူအလီၢ်လၢ တၢ်ကတိၤတၢ်အလီၢ်လၢဟံၣ်ပူၤ ဆူတၢ်အလီၢ်စီဆှံကတၢၢ်လၢခ့ရူာ်အဒံးဆ့အဖီလာ်လီၤ.
\p
\v 8 အဂ့ၢ်ဒ်အံၤ, ခ့ရူာ်ယူာ်ထီၣ်အဒံးဆ့ခံခီလၢတလါအ လီၢ်အဖီခိၣ်, ဒီးခ့ရူာ်ကျၢၢ်ဘၢတလါန့ၣ်, ဒီးအနီၣ်ယိး ဘိလၢအဖီခိၣ်လီၤ.
\p
\v 9 ဒီးထုးထီၣ်နီၣ်ယိးဘိ, ဒီးနီၣ်ယိးဘိ အနါစ့ၤတဖၣ် အိၣ်ဖျါဝဲလၢတလါန့ၣ် လၢတၢ်ကတိၤတၢ်အလီၢ်အမဲာ် ညါ, ဒီးတအိၣ်ဖျါဘၣ်လၢခိ, ဒီးအိၣ်ဝဲဖဲန့ၣ်တုၤမုၢ်မ ဆါတနံၤအံၤလီၤ.
\p
\v 10 ဒီးအိၣ်ဝဲလၢတလါပူၤ ထဲလၢၢ်ဘ့ၣ်ဘၣ်ခံဘ့ၣ်လၢစီၤ မိၤရှ့ပာ်ဖဲန့ၣ်လၢဃိၤရ့း ဖဲယွၤအၢၣ်လီၤအီလီၤတၢ်ဒီးပှၤ အံၣ်စရ့လးဖိ, ဖဲအဟဲထီၣ်လၢအဲၤကူပတူးအပူၤန့ၣ်လီၤ.
\p
\v 11 ဒီးတၢ်မၤအသးတုၤ ပှၤလုၢ်တၢ်အဒိၣ်ဟဲက့ၤထီၣ်လၢ တၢ်အလီၢ်စီဆှံဒီး, (အဂ့ၢ်ဒ်အံၤ, ကယဲၢ်ပှၤလုၢ်တၢ်အ ဒိၣ်လၢအအိၣ်ဝဲခဲလၢာ်န့ၣ်မၤစီဆှံတ့ၢ်အသး, ဒီးတအိၣ် ခိးဘၣ်တတီၤဘၣ်တတီၤဘၣ်.
\v 12 ဒီးပှၤလ့ၤဝံဖိလၢအသး ဝံၣ်တၢ်ခဲလၢာ်, လၢအဘၣ်ဃးဒီးစီၤအၤစာ်, ဒီးစီၤဟ့ မၣ်, ဒီးစီၤယဒူသူၣ်အိၣ်ဒီးအဖိခွါဒီး အဒီပုၢ်ဝဲၢ်တဖၣ် န့ၣ်သိးဝဲဒီးဖှီဝါကဆှၣ်အိၣ်ဝဲဒီးစှၢၣ်စှံး, ဒီးသီတူၢ်, ဒီး တနၢ်သ့ၣ်တဖၣ်န့ၣ် ဆၢထၢၣ်ဝဲလၢတၢ်လုၢ်လီၢ်အဃၢၤ လၢမုၢ်ထီၣ်တခီ, အိၣ်ဒီးပှၤလုၢ်တၢ်အဒိၣ်တကယၤခံဆံ လၢအူကွဲၤလီၤ.)
\p
\v 13 တုၤပှၤအူကွဲၤ, ဒီးပှၤသးဝံၣ်တၢ်ဖိန့ၣ်မၤသီၣ်ထီၣ်တၢ် ဒ်ပှၤတဂၤဃီအသိး, လၢအအူးထီၣ်, ဒီးစံးထီၣ်ပတြၢၤ ယွၤသတးဒီးဒုးနၢ်ဟူတၢ်, ဒီးထုထီၣ်အကလုၢ်ဒီးကွဲၤ, ဒီးစှၢၣ်စှံး, ဒီးဒံၣ်ဒၢပီၤဒွါ, ဒီးစံးထီၣ်ပတြၢၤယွၤ, (အ ဂ့ၢ်ဒ်အံၤ, ဂ့ၤဝဲလီၤ. မ့ၢ်အဘျုးအဖှိၣ်အိၣ်ဝဲလီၤစိၤလီၤထီ အဂ့ၢ်လီၤ,)ဒီးတၢ်မၤအသးလၢဟံၣ်န့ၣ်ပှဲၤဝဲဒီးတၢ်အၢၣ်, ယွၤအဟံၣ်လီၤ.
\v 14 ဒီးပှၤလုၢ်တၢ်အဒိၣ်ဆၢထၢၣ်မၤတၢ် တသ့ဘၣ်လၢတၢ်အၢၣ်အဃိ, အဂ့ၢ်ဒ်အံၤ, ယွၤအလၤ အကပီၤပှဲၤယွၤအဟံၣ်ပူၤလီၤ.
\c 6
\cl ၆
\p
\v 1 တုၤနုၤတစု စီၤၡလိၤမိၤစံးဝဲဒၣ်, ယွၤစံးဝဲလၢသါက အိၣ်ကဆိးလၢတၢ်ခံးတီၣ်အပူၤလီၤ.
\v 2 ယမၤတၢ်အိၣ်အ လီၢ်အဟံၣ်လၢနဂီၢ်, ဒီးတၢ်အလီၢ်ဖဲနကအိၣ်ကဆိးလၢ အပူၤလီၤထူလီၤယိာ်လီၤ.
\p
\v 3 ဒီးစီၤပၤဃၣ်ဃီၤအမဲာ်, ဒီးဆိၣ်ဂ့ၤအံၣ်စရ့လး အ တၢ်အိၣ်ဖှိၣ်ခဲလၢာ်, (ဒီးအံၣ်စရ့လးအတၢ်အိၣ်ဖှိၣ်ဆၢ ထၢၣ်ခဲလၢာ်),
\v 4 ဒီးစံးဝဲဒၣ်, ယွၤအံၣ်စရ့လးအကစၢ်လၢ အကတိၤတၢ်လၢအထးခိၣ်ဒီး ယပၢ်စီၤဒၤဝံး, ဒီးမၤပှဲၤ ထီၣ်ဝဲလၢအစုတဂၤန့ၣ်, မ်အဘၣ်တၢ်စံးထီၣ်ပတြၢၤတ က့ၢ်. ဒီးစံးဝဲဒၣ်,
\v 5 လၢမုၢ်တနံၤလံၤလံၤလၢယဟဲစိာ်ယ ပှၤဂီၢ်မုၢ်အံၣ်စရ့လးလၢ ကီၢ်အဲၤကူပတူးအပူၤန့ၣ်ယတ ဃုထၢဘၣ်ဝ့ၢ်တဖျၢၣ်လၢ အံၣ်စရ့လးအဒူၣ်ခဲလၢာ်အ ကျါလၢပှၤကမၤဟံၣ် ဒ်သိးယမံၤကအိၣ်လၢအပူၤနီတ ဖျၢၣ်ဘၣ်. ဒီးယတဃုထၢဘၣ်ပှၤတဂၤ ဒ်သိးအကကဲ ဒိၣ်လၢယပှၤဂီၢ်မုၢ်အံၣ်စရ့လးအဖီခိၣ်ဘၣ်.
\v 6 မ့မ့ၢ်ယဃု ထၢယရူၤၡလ့ၣ်ဒ်သိးယမံၤကအိၣ်ဖဲန့ၣ်, ဒီးယဃုထၢ စီၤဒၤဝံးဒ်သိးအကအိၣ်လၢ ယပှၤဂီၢ်မုၢ်အံၣ်စရ့လးအ ဖီခိၣ်လီၤ.
\p
\v 7 ဒီးအိၣ်ဝဲလၢယပၢ်စီၤဒၤဝံးအသး လၢအကမၤဟံၣ်တ ဖျၢၣ်လၢ ယွၤအံၣ်စရ့လးအကစၢ်အမံၤအဂီၢ်လီၤ.
\v 8 ဒီး ယွၤစံးဘၣ်ယပၢ်စီၤဒၤဝံး, မ့ၢ်တၢ်အိၣ်လၢနသးလၢနက မၤဟံၣ်လၢယမံၤအဂီၢ်ဒီး, နမၤဂ့ၤတၢ်လၢအအိၣ်လၢန သးအဃိလီၤ.
\v 9 ဘၣ်ဆၣ်ဒီး နတဘၣ်မၤဘၣ်ဟံၣ်န့ၣ် ဘၣ်. မ့မ့ၢ်နဖိခွါလၢအကဟဲထီၣ်လၢ နယီၢ်ဒ့ပူၤတဂၤ န့ၣ်, အဝဲဒၣ်ကမၤဟံၣ်တဖျၢၣ်န့ၣ်လၢယဂီၢ်လီၤ.
\v 10 ဒီး ယွၤမၤလၢမၤပှဲၤအကလုၢ်လၢအကတိၤဝဲ, ဒီးယဂဲၤဆၢ ထၢၣ်လၢယပၢ်စီၤဒၤဝံးအလီၢ်, ဒီးဆ့ၣ်နီၤလၢအံၣ်စရ့လး အလီၢ်ပစိာ်အဖီခိၣ် ဒ်ယွၤစံးပာ်တၢ်အသိး, ဒီးမၤဟံၣ် လၢယွၤ, အံၣ်စရ့လးအကစၢ်အမံၤအဂီၢ်လီၤ.
\v 11 ဒီးယ ပာ်ဖဲန့ၣ်တလါဖဲ ယွၤအတၢ်အၢၣ်လီၤအီလီၤအိၣ်လၢအ ပူၤလၢအအၢၣ်လီၤအီလီၤဒီးပှၤအံၣ်စရ့လးဖိလီၤ.
\p
\v 12 ဒီးစီၤၡလိၤမိၤဆၢထၢၣ်လၢ ယွၤအတၢ်လုၢ်လီၢ်အမဲာ် ညါလၢအံၣ်စရ့လးအတၢ်အိၣ်ဖှိၣ်ခဲလၢာ်အမဲာ်ညါ, ဒီး ယူာ်ထီၣ်အစု,
\v 13 (အဂ့ၢ်ဒ်အံၤ, စီၤၡလိၤမိၤမၤတၢ်အလီၢ် တိၢ်, အထီယဲၢ်ပျၢ်, ဒီးအဒီၣ်ဃီၤယဲၢ်ပျၢ်, ဒီးအကစီၤထီၣ် သၢပျၢ်, ဒီးပာ်ဝဲလၢဂၢၤအသးကံၢ်ပူၤ, ဒီးဆၢထၢၣ်ဝဲလၢ အဖီခိၣ်, ဒီးချံးလီၤအခီၣ်လၢအံၣ်စရ့လးအတၢ်အိၣ်ဖှိၣ် ခဲလၢာ်အမဲာ်ညါ, ဒီးယူာ်ထီၣ်အစုဆူမူခိၣ်,)
\v 14 ဒီးစံးဝဲ ဒၣ်, ယွၤအံၣ်စရ့လးအကစၢ်ဧၢ, လၢမူခိၣ်ပူၤ, ဒီးလၢ ဟီၣ်ခိၣ်ချၢကစၢ်ဒ်နၤအသိးန့ၣ်တအိၣ်ဘၣ်, လၢအတိၢ် န့ၢ်တၢ်အၢၣ်လီၤအီလီၤ, ဒီးတၢ်ဘျုးတၢ်ဖှိၣ်, ဒီးနခ့နပှၤ လၢအလဲၤတၢ်လၢနမဲာ်ညါလၢအသးဒီဖျၢၣ်ညါ,
\v 15 လၢ အတိၢ်န့ၢ်တၢ်ဒီးနခ့နပှၤယပၢ်စီၤဒၤဝံး လၢတၢ်လၢနစံး ပာ်တၢ်လီၤ. ဒီးနကတိၤတၢ်လၢနထးခိၣ်, ဒီးနမၤလၢ ထီၣ်ပှဲၤထီၣ်တၢ်လၢစု, ဒ်လၢမုၢ်မဆါတနံၤအံၤအသိးန့ၣ် လီၤ.
\p
\v 16 ဒီးခဲကနံၣ်အံၤယွၤအံၣ်စရ့လးအကစၢ်ဧၢ, တိၢ်န့ၢ်တၢ် ဒီးနခ့နပှၤယပၢ်စီၤဒၤဝံးလၢ တၢ်လၢနကတိၤတၢ်ဒီးအီၤ တက့ၢ်. နစံး, ပှၤဘၣ်ဃးဒီးနၤလၢအကဆ့ၣ်နီၤလၢအံၣ် စရ့လးအလီၢ်ပစိာ်တဂၤ တဟါမၢ်ဘၣ်လၢယမဲာ်ညါ ဘၣ်, ထဲအံၤတမံၤ, မ်နဖိနလံၤတိၢ်န့ၢ်အကျဲဒ်သိးအက လဲၤတၢ်လၢယတၢ်သိၣ်တၢ်သီအပူၤ, ဒ်နလဲၤတၢ်လၢယ မဲာ်ညါအသိးန့ၣ်တက့ၢ်.
\p
\v 17 ဒီးခဲကနံၣ်အံၤအံၣ်စရ့လးအကစၢ်ဧၢ, မ်နမၤတီလၢ် နကလုၢ်လၢနကတိၤတၢ်ဒီးနခ့နပှၤစီၤဒၤဝံးတက့ၢ်.
\v 18 အ ဂ့ၢ်ဒ်အံၤ, ကစၢ်ကအိၣ်ကဆိးနီၢ်နီၢ်ဒီးပှၤကညီလၢဟီၣ် ခိၣ်ချၢစ့ၢ်ကီးဧါ. ကွၢ်ကွၢ်, မူခိၣ်ဒီးမူခိၣ်အထီကတၢၢ် န့ၣ်တတြီၢ်ဘၣ်နၤဘၣ်. ဟံၣ်လၢယမၤတဖျၢၣ်အံၤဆံး န့ၢ်အန့ၣ်ဆံးဒိၣ်လဲၣ်.
\p
\v 19 ဘၣ်ဆၣ်ဒီးဃၣ်ဃီၤနမဲာ်ဆူ နခ့နပှၤအတၢ်ထုကဖၣ်, ဒီးအတၢ်ဃ့ကညး, ယွၤယကစၢ်ဧၢ, တၢ်ကိးပသူထီၣ်, ဒီးတၢ်ဘါထုကဖၣ်လၢ နခ့နပှၤဘါထုကဖၣ်လၢနမဲာ် ညါ,
\v 20 ဒ်သိးနမဲာ်ကအိၣ်အိးထီၣ်အသးဆူဟံၣ်တဖျၢၣ် အံၤလၢမုၢ်ဆါဆဲးလၢမုၢ်နၤ ဆူတၢ်အလီၢ်လၢနစံးလၢအ ဂ့ၢ်လၢနမံၤကအိၣ်ဖဲန့ၣ်, ဒ်သိးနကဒိကနၣ်တၢ်ဘါထုက ဖၣ်လၢနခ့နပှၤဘါထုကဖၣ်ဝဲဆူ တၢ်အလီၢ်အံၤတက့ၢ်.
\p
\v 21 တုၤအဘါထုကဖၣ်တၢ်ဆူ တၢ်အလီၢ်အံၤဒီး, ဒိက နၣ်နခ့နပှၤ, ဒီးနပှၤဂီၢ်မုၢ်အံၣ်စရ့လးအတၢ်ဃ့ကညးတ က့ၢ်. ဒိကနၣ်တၢ်လၢမူခိၣ်နအိၣ်နဆိးအလီၢ်, ဒီးတုၤ နနၢ်ဟူတၢ်ဒီး, ပျၢ်တၢ်တက့ၢ်.
\p
\v 22 ပှၤတဂၤ မ့ၢ်မၤကမၣ်အပှၤလၢအဃၢၤ, ဒီးမ့ၢ်ဃ့ဝဲ တၢ်ဆိၣ်တၢ်လၢအီၤ, ဒီးဒုးဆိၣ်တၢ်, ဒီးတၢ်ဆိၣ်န့ၣ်ဟဲ ဝဲလၢနတၢ်လုၢ်လီၢ်အမဲာ်ညါ လၢဟံၣ်တဖျၢၣ်အံၤအပူၤ ဒီး,
\v 23 ဒိကနၣ်နဲလၢမူခိၣ်, ဒီးမၤတၢ်, ဒီးစံၣ်ညီၣ်နခ့န ပှၤ, ဒ်သိးနကဟ့ၣ်တၢ်ဒဲးဘးလၢပှၤတတီတလိၤ, ဒ် သိးနကဟ့ၣ်အကျဲလၢအခိၣ်ဒၣ်ဝဲအဖီခိၣ်, ဒီးဒ်သိးနက ပာ်တီပာ်လိၤပှၤတီပှၤလိၤ, ဒ်သိးနကဟ့ၣ်လီၤအီၤလၢ တၢ်ဒ်အတၢ်တီတၢ်လိၤအသိးန့ၣ်တက့ၢ်.
\p
\v 24 တုၤနပှၤဂီၢ်မုၢ်အံၣ်စရ့လး ဘၣ်တၢ်ကျီကွံာ်အီၤလၢအ ဒုၣ်အဒါအမဲာ်ညါလၢအမၤကမၣ်ဘၣ်နၤအဃိ, ဒီးဃၣ် ဃီၤအသးဆူနအိၣ်, ဒီးအၢၣ်လီၤအီလီၤနမံၤ, ဒီးဘါထု ကဖၣ်တၢ်, ဒီးဃ့ကညးတၢ်လၢနၤဆူဟံၣ်အံၤဒီး,
\v 25 ဒိ ကနၣ်နဲလၢမူခိၣ်, ဒီးပျၢ်နပှၤဂီၢ်မုၢ်အံၣ်စရ့လးအတၢ်ဒဲး ဘး, ဒီးဒုးဟဲက့ၤအီၤဆူကီၢ်လၢ နဟ့ၣ်လီၤအပၢ်တဖၣ် န့ၣ်တက့ၢ်.
\p
\v 26 တုၤမူခိၣ်ကးတံာ်ဃာ်အသး, ဒီးတၢ်တဟဲစူၤဘၣ်လၢ အမၤကမၣ်ဘၣ်နၤအဃိဒီး, မ့ၢ်ဘါထုကဖၣ်ဝဲဆူတၢ်အ လီၢ်အံၤ, ဒီးအၢၣ်လီၤအီလီၤနမံၤ, ဒီးတုၤနမၤနးမၤဖှီၣ် အီၤဒီး, ဃၣ်ကဒါက့ၤလၢအတၢ်ဒဲးဘးအအိၣ်ဒီး,
\v 27 ဒိ ကနၣ်နဲလၢမူခိၣ်, ဒီးပျၢ်နခ့နပှၤ, ဒီးနပှၤဂီၢ်မုၢ်အံၣ်စရ့ လးအတၢ်ဒဲးဘး, ဒ်သိးနကသိၣ်လိအီၤလၢကျဲအဂ့ၤဖဲ အကပိာ်ဝဲ, ဒီးဒုးဟဲလီၤတၢ်စူၤလၢကီၢ်ပူၤလၢနဟ့ၣ်လီၤ တ့ၢ်နပှၤဂီၢ်မုၢ်လၢတၢ်န့ၢ်သါအဂီၢ်န့ၣ်တက့ၢ်.
\p
\v 28 တၢ်သၣ်ဝံၤလီၤဒိမ့ၢ်အိၣ်လၢကီၢ်ပူၤ, တၢ်သံသတြိာ်, ကလံၤအူမၤဟးဂီၤတၢ်, ဘုအတၢ်ဆါ, ဒွဲၣ်အၢ်ဘၤမ့ၢ် အိၣ်, ဒီးဒွဲၣ်ဃစံမ့ၢ်အိၣ်, ဒီးအဒုၣ်အဒါမ့ၢ်ကဝီၤဃာ် အီၤလၢအကီၢ်အဝ့ၢ်ပူၤ, ဒီးဖဲဒၣ်တၢ်တီၢ်, ဒီးဖဲဒၣ်တၢ် ဆါတမံၤမံၤမ့ၢ်အိၣ်ဒီး,
\v 29 ကယဲၢ်တၢ်ထုကဖၣ်, ကယဲၢ် တၢ်ဃ့ကညးလၢပှၤတဂၤဂၤမ့ၢ်ဂ့ၤ, လၢနပှၤဂီၢ်မုၢ်ခဲလၢာ် မ့ၢ်ဂ့ၤ, မၤဝဲလၢအသ့ၣ်ညါအတၢ်တီၢ်, ဒီးအတၢ်ကိၢ်တၢ် ဂီၤအဖၢမုၢ်န့ၣ်, ဒီးယူာ်ထီၣ်အစုဆူဟံၣ်အံၤဒီး,
\v 30 ကနၣ် နဲလၢမူခိၣ်နအိၣ်ဆိးအလီၢ်, ဒီးပျၢ်တၢ်, ဒီးဟ့ၣ်လီၤပှၤ ကညီလၢနသ့ၣ်ညါအသးတဂၤလၢ်လၢ် ဒ်အကျဲခဲလၢာ် အသိးန့ၣ်, (အဂ့ၢ်ဒ်အံၤ, နသ့ၣ်ညါပှၤကညီဖိအသးနဲ ဒၣ်တဂၤဃီဧိၤလီၤ),
\v 31 ဒ်သိးအကပျံၤနၤဒီးပိာ်နကျဲတ ဖၣ်ကယဲၢ်မုၢ်နံၤမုၢ်နၤ လၢအမူဝဲလၢကီၢ်ပူၤ လၢနဟ့ၣ် လီၤပပၢ်တဖၣ်န့ၣ်တက့ၢ်.
\p
\v 32 ဒီးပှၤတခီဘီမုၢ်ဖိစ့ၢ်ကီး လၢအတမ့ၢ်ဘၣ်နပှၤဂီၢ်မုၢ် အံၣ်စရ့လးအဖိဘၣ်, ဒီးဟဲဝဲလၢထံယံၤကီၢ်ယံၤလၢနမံၤ အဃိလၢနစုဆူၣ်အဃိ, ဒီးလၢနစုဒုၣ်ယူာ်ထီၣ်အသး အဃိ, မ့ၢ်ဟဲဘါထုကဖၣ်လၢဟံၣ်အံၤဒီး,
\v 33 ဒိကနၣ်နဲ လၢမူခိၣ်နအိၣ်နဆိးအလီၢ်, ဒီးမၤတၢ်ဒ်ကယဲၢ်တၢ်လၢ ပှၤတခီဘီမုၢ်ဖိကိးထီၣ်ဆူနၤတမံၤလၢ်လၢ်အသိး, ဒ်သိး ပှၤဂီၢ်မုၢ်လၢဟီၣ်ခိၣ်ချၢခဲလၢာ်ကသ့ၣ်ညါနမံၤ, ဒီးပျံၤနၤ ဒ်နပှၤဂီၢ်မုၢ်အံၣ်စရ့လးအသိးန့ၣ်, ဒီးဒ်သိးအကသ့ၣ်ညါ လၢဟံၣ်တဖျၢၣ်အံၤလၢယမၤအီၤ ဘၣ်တၢ်ကိးအီၤလၢ နမံၤန့ၣ်တက့ၢ်.
\p
\v 34 နပှၤဂီၢ်မုၢ်မ့ၢ်လဲၤထီၣ်ဒုးတၢ်ဒီး အဒုၣ်အဒါဒီး, ဖဲဒၣ် ကျဲလၢနကမၢလီၤအီၤဒီး, မ့ၢ်ဘါထုကဖၣ်နၤဆူဝ့ၢ်တ ဖျၢၣ်အံၤလၢနဃုထၢအီၤ, ဒီးဆူဟံၣ်လၢယမၤလၢနမံၤ အဃိဒီး,
\v 35 ဒိကနၣ်နဲအတၢ်ထုကဖၣ်, ဒီးအတၢ်ဃ့က ညး, ဒီးစံၣ်ညီၣ်တၢ်လၢအဂီၢ်န့ၣ်တက့ၢ်.
\p
\v 36 မ့ၢ်မၤကမၣ်ဘၣ်နၤ, (အဂ့ၢ်ဒ်အံၤ, ပှၤလၢအတမၤ ကမၣ်ဘၣ်တၢ်န့ၣ်တအိၣ်ဘၣ်,) ဒီးနသးထီၣ်ဘၣ်အီၤ, ဒီးနဟ့ၣ်လီၤကွံာ်အီၤလၢအဒုၣ်အဒါ, ဒီးအဝဲသ့ၣ်စိာ်မၢ ကဲကုၢ်အီၤဆူကီၢ်လၢအယံၤဂ့ၤ, လၢအဘူးဂ့ၤဒီး,
\v 37 မ့ၢ် ဟဲက့ၤကဒါက့ၤလၢအသးဆူ ကီၢ်ပူၤဖဲတၢ်စိာ်မၢကဲကုၢ် အီၤ, ဒီးပီၢ်ယၢ်လီၤက့ၤအသး, ဒီးဃ့ကညးနၤလၢပှၤအ ကီၢ်ပူၤလၢအစိာ်မၢကဲကုၢ်အီၤဒီးစံးဝဲ, ပမၤကမၣ်လံတၢ် လံ, ဒီးမၤလံတၢ်အၢလံ, ပမၤလံတၢ်ဒဲးဘးလံ,
\v 38 ဒီးဟဲ က့ၤကဒါက့ၤဆူနအိၣ်လၢအသးဒီဖျၢၣ်ညါ, ဒီးလၢအ သးတုၤအလၢာ်လၢ အကဲကုၢ်အကီၢ်ပူၤဖဲပှၤစိာ်မၢကဲ ကုၢ်အီၤ, ဒီးမ့ၢ်ဘါထုကဖၣ်တၢ်ဆူကီၢ်လၢနဟ့ၣ်လီၤ အပၢ်တဖၣ်, ဆူဝ့ၢ်လၢနဃုထၢအီၤ, ဒီးဆူဟံၣ်လၢယ မၤလၢနမံၤအဃိဒီး,
\v 39 ကနၣ်နဲအတၢ်ဘါထုကဖၣ်, ဒီး အဃ့ကညးတၢ်လၢမူခိၣ်နအိၣ်နဆိးအလီၢ်, ဒီးစံၣ်ညီၣ် တၢ်လၢအဂီၢ်, ဒီးမၤပူၤမၤဖျဲးနပှၤဂီၢ်မုၢ်လၢအမၤကမၣ် ဘၣ်နၤတက့ၢ်.
\p
\v 40 ခဲကနံၣ်အံၤယကစၢ်ဧၢ, မ်နမဲာ်အိၣ်အိးထီၣ်အသး, ဒီးမ်နနၢ် ဒိကနၣ်တၢ်ထုကဖၣ်လၢ တၢ်အလီၢ်အံၤတ က့ၢ်.
\p
\v 41 ဒီးခဲကနံၣ်အံၤကစၢ်ယွၤဧၢ, ဂဲၤဆၢထၢၣ်ဆူနအိၣ်ဘှံး အလီၢ်, နဲဒၣ်ဒီးနစိနကမီၤအတလါန့ၣ်တက့ၢ်. မ်နပှၤ လုၢ်တၢ်အဒိၣ်တဖၣ်သိးဒီး တၢ်အုၣ်က့ၤခီၣ်က့ၤ, ဒီးန ပှၤစီဆှံသူၣ်ခုသးခုလၢတၢ်ဂ့ၤတၢ်ဝါအပူၤန့ၣ်တက့ၢ်.
\p
\v 42 ကစၢ်ယွၤဧၢ, ဘိးဃၣ်ကွံာ် နပှၤဒိးဖှူအသးတဂၤအ မဲာ်တဂ့ၤ. သ့ၣ်နီၣ်ထီၣ်က့ၤ တၢ်ဘျုးတၢ်ဖှိၣ်ဘၣ်ဃးဒီး စီၤဒၤဝံးတက့ၢ်.
\c 7
\cl ၇
\p
\v 1 ဒီးတုၤစီၤၡလိၤမိၤ ဘါထုကဖၣ်တၢ်ဝံၤဒီး, မ့ၣ်အူဟဲ လီၤလၢမူခိၣ်, ဒီးအီၣ်ကွံာ်တၢ်လုၢ်မ့ၣ်အူ, ဒီးတၢ်လုၢ် တဖၣ်, ဒီးယွၤအလၤကပီၤပှဲၤဟံၣ်န့ၣ်လီၤ.
\p
\v 2 ဒီးပှၤလုၢ်တၢ်အဒိၣ်လဲၤနုာ်လၢ ယွၤအဟံၣ်ပူၤတသ့ ဘၣ်. အဂ့ၢ်ဒ်အံၤ, ယွၤအလၤကပီၤပှဲၤယွၤအဟံၣ်လီၤ.
\p
\v 3 ဒီးတုၤပှၤအံၣ်စရ့လးဖိခဲလၢာ် ထံၣ်ဘၣ်ဝဲလၢမ့ၣ်အူ ဟဲလီၤ, ဒီးယွၤအလၤအကပီၤအိၣ်ဝဲလၢဟံၣ်အဖီခိၣ်ဒီး, ဆုးလီၤအခိၣ်ဒီးပိာ်လီၤအမဲာ်လၢ တၢ်ဒါလၢၢ်အဖီခိၣ်, ဒီးဘူၣ်ထီၣ်ဘါထီၣ်, ဒီးစံးထီၣ်ပတြၢၤယွၤလီၤ. အဂ့ၢ် ဒ်အံၤ, မ့ၢ်အဂ့ၤဝဲလီၤ. မ့ၢ်အဘျုးအဖှိၣ်အိၣ်ဝဲလီၤထူလီၤ ယိာ်အဂ့ၢ်လီၤ.
\p
\v 4 ဒီးစီၤပၤ, ဒီးပှၤဂီၢ်မုၢ်ခဲလၢာ်လုၢ်တၢ်လုၢ်လၢယွၤအမဲာ် ညါလီၤ.
\v 5 ဒီးစီၤၡလိၤမိၤလုၢ်တၢ်လုၢ်ဂီၤဖံး ခံကလးခံ ကထိ, ဒီးသိတကလီၤခံကလးလီၤ. ဒီးစီၤပၤ, ဒီးပှၤ အံၣ်စရ့လးဖိခဲလၢာ်ပာ်စီဆှံယွၤအဟံၣ်လီၤ.
\p
\v 6 ဒီးပှၤလုၢ်တၢ်အဒိၣ်တဖၣ် ခိးဝဲလၢ အတၢ်မၤအလီၢ်, ဒီးပှၤလ့ၤဝံဖိအိၣ်ဒီး ယွၤအဒံၣ်ဒၢပီၤဒွါလၢစီၤပၤဒၤဝံးတ့ ဝဲဒ်သိးအကစံးထီၣ်ပတြၢၤယွၤ, (အဂ့ၢ်ဒ်အံၤ, အဘျုး အဖှိၣ်အိၣ်ဝဲ လီၤထူလီၤယိာ်လီၤ), ဖဲစီၤဒၤဝံးစံးထီၣ်ပ တြၢၤတၢ်လၢအမၤတၢ်, ဒီးပှၤလုၢ်တၢ်အဒိၣ်တဖၣ်အူကွဲၤ လၢအမဲာ်ညါ, ဒီးအံၣ်စရ့လးခဲလၢာ်ဆၢထၢၣ်ဝဲလီၤ.
\p
\v 7 ဒီးတၢ်လၢမုၢ်တနံၤန့ၣ် စီၤၡလိၤမိၤပာ်စီဆှံဂၢၤလၢအ သးကံၢ်ပူၤလၢအအိၣ်ဝဲလၢ ယွၤအဟံၣ်အမဲာ်ညါလီၤ. အဂ့ၢ်ဒ်အံၤ, လုၢ်တၢ်လုၢ်မ့ၣ်အူ, ဒီးတၢ်လုၢ်မၤဃူမၤဖိး အသိဖဲန့ၣ်လီၤ. အဂ့ၢ်ဒ်အံၤ, တၢ်လုၢ်လီၢ်တိၢ်လၢစီၤၡ လိၤမိၤတ့ဝဲတဖျၢၣ်န့ၣ် တတြီၢ်ဘၣ်တၢ်လုၢ်မ့ၣ်အူ, ဒီး တၢ်မၤဘူၣ်ကိၣ်, ဒီးတၢ်အသိသ့ၣ်တဖၣ်ဘၣ်.
\p
\v 8 အကတီၢ်ဖဲန့ၣ် စီၤၡလိၤမိၤမၤဘူၣ်နွံနံၤ, ဒီးအံၣ်စရ့ လးခဲလၢာ်အိၣ်ဒီးအီၤ, တၢ်အိၣ်ဖှိၣ်ဖးဒိၣ်လၢတၢ်ဟဲနုာ် လၢဃမါသးပၢၢ်လၢအဲၤကူပတူးအထံကျိလီၤ.
\p
\v 9 ဒီးဃိးနံၤတနံၤန့ၣ် ဒုးအိၣ်ဖှိၣ်တၢ်အိၣ်ဖှိၣ်လီၤ. အဂ့ၢ် ဒ်အံၤ, မၤတၢ်ပာ်စီဆှံတၢ်လုၢ်လီၢ်န့ၣ်နွံနံၤ, ဒီးမၤတၢ် မၤဘူၣ်နွံနံၤန့ၣ်လီၤ.
\p
\v 10 ဒီးလါနွံလါတလါ, ဒီးခံဆံသၢနံၤတနံၤန့ၣ် ပျၢ်ပှၤဂီၢ် မုၢ်ဆူအဒဲပူၤလၢအသူၣ်ခုအသးခု, ဒီးလၢအသူၣ်မုာ်အ သးမုာ်လၢကယဲၢ်တၢ်ဂ့ၤလၢ ယွၤမၤအခ့အပှၤစီၤဒၤဝံး, ဒီးစီၤၡလိၤမိၤ, ဒီးအပှၤဂီၢ်မုၢ်အံၣ်စရ့လးအဃိန့ၣ်လီၤ.
\p
\v 11 ဒီးစီၤၡလိၤမိၤမၤယွၤအဟံၣ်ဝံၤ, ဒီးစီၤပၤအဟံၣ်, ဒီး ကယဲၢ်တၢ်လၢအဟဲထီၣ်လၢစီၤၡလိၤမိၤအသး လၢအ ကမၤဝဲလၢယွၤအဟံၣ်ပူၤ, ဒီးလၢအဟံၣ်ဒၣ်ဝဲအပူၤန့ၣ် မၤဝဲ, ဒီးဘီၣ်ထီၣ်ညီထီၣ်ဝဲလီၤ.
\p
\v 12 ဒီးယွၤလီၣ်ဖျါထီၣ်အသးလၢ စီၤၡလိၤမိၤအမဲာ်ညါ လၢမုၢ်နၤ, ဒီးစံးဘၣ်အီၤ, နဘါထုကဖၣ်တၢ်န့ၣ်ယနၢ် ဟူလံ. ဒီးတၢ်အလီၢ်အံၤယဃုထၢလံလၢတၢ်လုၢ်အဟံၣ် လၢယဂီၢ်ဒၣ်ယဲလံ.
\p
\v 13 ယမ့ၢ်ကးတံာ်ဃာ် မူခိၣ်ဒ်သိးတၢ်သုတဟဲစူၤတဂ့ၤ, ယမ့ၢ်မၤလိာ်ဒွဲၣ်ဃၤကာ်ဒ်သိး အကအီၣ်ကွံာ်ထံဧိၤကီၢ် ဧိၤ, ဒီးယမ့ၢ်မၢလီၤတၢ်သံသတြိာ်လၢယပှၤဂီၢ်မုၢ်အကျါ ဒီး,
\v 14 ယပှၤဂီၢ်မုၢ်လၢတၢ်ကိးအီၤလၢယမံၤန့ၣ်မ့ၢ်ဆီၣ်လီၤ အသး, ဒီးဘါထုကဖၣ်တၢ်, ဒီးဃုယမဲာ်, ဒီးဃၣ်ကဒါ က့ၤအသးလၢအကျဲအၢအအိၣ်ဒီး, ယကဒိကနၣ်လၢမူ ခိၣ်, ဒီးပျၢ်အတၢ်ဒဲးဘး, ဒီးမၤဘျါက့ၤအထံအကီၢ်လီၤ.
\p
\v 15 ခဲကနံၣ်အံၤယမဲာ်ကအိၣ်အိးထီၣ်အသး, ဒီးယနၢ်က ဒိကနၣ်တၢ်ထုကဖၣ်လၢတၢ်လီၢ်အံၤအပူၤလီၤ.
\p
\v 16 ဒီးခဲကနံၣ်အံၤယဃုထၢလံ, ဒီးယမၤစီဆှံလံဟံၣ်တ ဖျၢၣ်အံၤ, ဒ်သိးယမံၤကအိၣ်ဖဲအံၤလီၤထူလီၤယိာ်, ဒီး ယမဲာ်, ဒီးယသးကအိၣ်ဖဲန့ၣ်ကိးမုၢ်နံၤမုၢ်နၤဒဲးလီၤ.
\p
\v 17 ဒီးနမ့ၢ်လဲၤတၢ်လၢယမဲာ်ညါ, ဒ်နပၢ်စီၤဒၤဝံၤလဲၤတၢ် အသိး, ဒီးမၤကယဲၢ်တၢ်လၢယမၤလိာ်နၤ, ဒီးတိၢ်န့ၢ် ယတၢ်သိၣ်တၢ်သီ, ဒီးယတၢ်စံၣ်ညီၣ်တဖၣ်န့ၣ်ဒီး,
\v 18 ယ ကဒုးအိၣ်ဂၢၢ်ဆိးကျၢၤနဘီနမုၢ်အလီၢ်ပစိာ် ဒ်ယအၢၣ် လီၤအီလီၤတၢ်ဒီးနပၢ်စီၤဒၤဝံးအသိး, ဒီးယစံး, ပှၤလၢ အဘၣ်ဃးဒီးနၤလၢ အံၣ်စရ့လးအလီၢ်ပစိာ်အဖီခိၣ်တ လၢာ်ဘၣ်ဘၣ်.
\p
\v 19 မ့မ့ၢ်သုမ့ၢ် ဃၣ်ကဒါက့ၤ, ဒီးလဲၤသဒၣ်ယတၢ်သိၣ် တၢ်သီ, ဒီးယတၢ်မၤလိာ်လၢယပာ်လီၤလၢသုမဲာ်ညါ, ဒီးလဲၤမၤကစၢ်အဂၤတဖၣ်အတၢ်, ဒီးဘူၣ်ထီၣ်ဘါထီၣ် ဝဲဒီး,
\v 20 ယကထဲးထီၣ်အီၤလၢယကီၢ်ပူၤလၢယဟ့ၣ်လီၤ အီၤ, ဒီးဟံၣ်လၢယမၤစီဆှံအီၤလၢယမံၤအဃိတဖျၢၣ် အံၤ, ယကညိကွံာ်လၢယမဲာ်ညါ, ဒီးယကဒုးကဲထီၣ် အီၤလၢတၢ်ကတိၤဒိအလီၢ်, ဒီးတၢ်ဒုၣ်ဒွဲၣ်အလီၢ်လၢပှၤ ကိးကလုာ်ဒဲးအကျါလီၤ.
\p
\v 21 ဒီးဟံၣ်လၢအထီတဖျၢၣ်အံၤ ကယဲၢ်ပှၤလၢအလဲၤပူၤ ကွံာ်အီၤကပာ်အသးကမၢကမၣ်, ဒီးကစံး, ယွၤမၤတၢ် ဒ်အံၤလၢကီၢ်တဘ့ၣ်အံၤ, ဒီးလၢဟံၣ်တဖျၢၣ်အံၤမ့ၢ်အ ဘၣ်မနုၤလဲၣ်.
\p
\v 22 ဒီးပှၤကစံးဆၢဝဲ, မ့ၢ်အလဲၤသဒၣ်ယွၤအပၢ်တဖၣ်အ ကစၢ်လၢအဟဲစိာ်အီၤလၢ အဲၤကူပတူးအပူၤ, ဒီးဟံး န့ၢ်အကစၢ်အဂၤဒီးဘါထီၣ်ဝဲ, ဒီးမၤအတၢ်အဃိလီၤ. မၤသးဒ်န့ၣ်ဒီး ဒုးဟဲဘၣ်အီၤလၢကယဲၢ်တၢ်အၢအံၤ ခဲ လၢာ်လီၤ.
\c 8
\cl ၈
\p
\v 1 ဒီးလၢအနံၣ်ခံဆံအကတၢၢ်န့ၣ် တုၤစီၤၡလိၤမိၤမၤတ့ၢ် ယွၤအဟံၣ်, ဒီးအဟံၣ်ဒၣ်ဝဲဒီး,
\v 2 တၢ်မၤအသးလၢဝ့ၢ် တဖၣ်လၢစီၤဃူရၣ်ဟ့ၣ်က့ၤစီၤၡလိၤမိၤန့ၣ် စီၤၡလိၤမိၤ မၤက့ၤအီၤ, ဒီးမၢပှၤအံၣ်စရ့လးဖိအိၣ်ဝဲဆိးဝဲဖဲန့ၣ်လီၤ.
\p
\v 3 ဒီးစီၤၡလိၤမိၤ လဲၤထီဒါဃမါသးစိဘၤ, ဒီးမၤန့ၢ်အီၤ လီၤ.
\p
\v 4 ဒီးတ့ဝဲလၢတးဒမိၢ် လၢပှၢ်မုၢ်ကနၢ, ဒီးကယဲၢ်ဝ့ၢ်ပာ် ဖှိၣ်တၢ်လၢအတ့ဝဲလၢ ဃမါသးအပူၤလီၤ.
\v 5 တ့ဝဲလၢ ဘ့ၤသဃိရိၣ်လၢထးခီ, ဒီးဘ့ၤသဃိရိၣ် လၢအဖီလာ်, ဝ့ၢ်တဖၣ်လၢအခိၣ်ဒူအိၣ်, ဒီးအိၣ်ဒီးအခိၣ်ဒူ, ဒီးအတြဲၤ ဒီးနီၣ်ဘိ,
\v 6 ဒီးဘဧၤလး, ဒီးကယဲၢ်ဝ့ၢ်ပာ်ဖှိၣ်တၢ်လၢအ အိၣ်ဒီးစီၤၡလိၤမိၤ, ဒီးဝ့ၢ်တဖၣ်လၢအလ့ၣ်ကဟၣ်အဂီၢ်, ဒီးဝ့ၢ်တဖၣ်လၢပှၤကသ့ၣ်သုးဖိအဂီၢ်ဒီး ကယဲၢ်တၢ်လၢ စီၤၡလိၤမိၤဆၢမၤဝဲလၢယရူၤၡလ့ၣ်အပူၤ, ဒီးလၢလဘၤ နိၣ်အလိၤ, ဒီးလၢအကီၢ်ပူၤဒီဘ့ၣ်ညါလၢအပၢဝဲလီၤ.
\p
\v 7 ကယဲၢ်ပှၤလၢအအိၣ်လီၤတဲာ်လၢပှၤဃ့ၤသးဖိ, ပှၤအ မိၢ်ဖိ, ပှၤပရးစးဖိ, ပှၤဃံၤဝံဖိ, ဒီးပှၤယဘူၣ်ဖိ, လၢ အတဘၣ်ဃးဘၣ်ဒီးပှၤအံၣ်စရ့လးဖိန့ၣ်,
\v 8 အဖိအလံၤ လၢအအိၣ်လီၤတဲာ်ဝဲလၢ ကီၢ်ပူၤလၢပှၤအံၣ်စရ့လးဖိတ မၤဟးဂီၤအီၤဘၣ်န့ၣ် စီၤၡလိၤမိၤမၢအဟ့ၣ်သွဲတုၤမုၢ်မ ဆါတနံၤအံၤလီၤ.
\p
\v 9 ဒီးပှၤအံၣ်စရ့လးဖိန့ၣ် စီၤၡလိၤမိၤတမၢအကဲတၢ်မၤ အကုၢ်ဘၣ်. မ့မ့ၢ်အဝဲသ့ၣ်တဖၣ်န့ၣ် မ့ၢ်ပှၤသုးဖိတဖၣ်, ဒီးအပှၤသုးဖိအခိၣ်တဖၣ်, ဒီးအလ့ၣ်ကဟၣ်, ဒီးအပှၤ ကသ့ၣ်သုးဖိအခိၣ်တဖၣ်လီၤ.
\p
\v 10 အဝဲအံၤမ့ၢ် စီၤၡလိၤမိၤအပဒိၣ်ဖးဒိၣ်တဖၣ်, ပှၤခံက ယၤယဲၢ်ဆံလၢအပၢပှၤဂီၢ်မုၢ်လီၤ.
\p
\v 11 ဒီးစီၤၡလိၤမိၤဒုးဟဲထီၣ် ဖၤရိၤအဖိမုၣ်လၢစီၤဒၤဝံးအ ဝ့ၢ်ပူၤဆူဟံၣ်တဖျၢၣ်လၢ အမၤဝဲလၢအဂီၢ်လီၤ. အဂ့ၢ်ဒ် အံၤ, စံးဝဲဒၣ်, ယမါတဘၣ်အိၣ်တဘၣ်ဆိးလၢအံၣ်စ ရ့လးအစီၤပၤဒၤဝံးအဟံၣ်ပူၤဘၣ်. အဂ့ၢ်ဒ်အံၤ, ဖဲယွၤ အတလါဟဲတ့ၢ်ဝဲန့ၣ်မ့ၢ်အလီၢ်စီဆှံလီၤ.
\p
\v 12 ဒီးစီၤၡလိၤမိၤလုၢ်တၢ်လုၢ်မ့ၣ်အူလၢ ယွၤလၢတၢ်လုၢ် လီၢ်အဖီခိၣ် လၢအမၤပာ်လၢယွၤအဂီၢ် လၢအမၤဝဲလၢ တၢ်ခိၣ်ဒုးထီၣ်အသးအမဲာ်ညါ,
\v 13 တၢ်လၢတနံၤအဂီၢ်တ နံၤအဂီၢ်န့ၣ် လုၢ်ဝဲဒ်စီၤမိၤရှ့မၤလိာ်ဝဲအသိး, လၢမုၢ်အိၣ် ဘှံးအနံၤ, ဒီးလၢလါထီၣ်သီအနံၤ, ဒီးလၢတၢ်သ့ၣ်ပာ် အဘူၣ်တဖၣ်တနံၣ်သၢဘျီ, လၢဘူၣ်ကိၣ်တအိၣ်ဘၣ် ဒီးကိၣ်မံၣ်, ဒီးလၢဘူၣ်နွံ, ဒီးလၢဘူၣ်ဒဲလီၤ.
\p
\v 14 ဒီးဒ်အပၢ်စီၤဒၤဝံး စံၣ်ညီၣ်တၢ်အသိးန့ၣ်ပာ်ဝဲလၢပှၤ လုၢ်တၢ်အဒိၣ် အတီၤတဖၣ်လၢအမၤတၢ်အဂီၢ်, ဒီးပှၤ လ့ၤဝံဖိလၢအတၢ်ကွၢ်အလီၢ်, ဒ်သိးအကစံးထီၣ်ပတြၢၤ တၢ်, ဒီးမၤတၢ်အခ့အပှၤအတၢ်မၤလၢပှၤလုၢ်တၢ်အဒိၣ် အမဲာ်ညါ ဒ်အမၤတၢ်တနံၤအဂီၢ်တနံၤအဂီၢ် အိၣ်ဝဲအ သိးန့ၣ်, ဒီးပှၤပၢၤပဲတရီဖိစ့ၢ်ကီး, ဒ်အတီၤတဖၣ်အသိး, ဖဲပဲတရီတပူၤဘၣ်တပူၤန့ၣ်လီၤ. အဂ့ၢ်ဒ်အံၤ, ယွၤအပှၤ ကညီစီၤဒၤဝံးမၤလိာ်ဝဲဒ်န့ၣ်အသိးလီၤ.
\p
\v 15 ဒီးတဟးသဒၣ်ဘၣ် စီၤပၤအတၢ်မၤလိာ်လၢ ပှၤလုၢ် တၢ်အဒိၣ်ဒီးပှၤလ့ၤဝံဖိ, ဘၣ်ဃးဒီးဖဲဒၣ်တၢ်တမံၤမံၤ, ဒီးဘၣ်ဃးဒီးတၢ်ပာ်ဖှိၣ်အလီၢ်န့ၣ်နီတမံၤဘၣ်.
\p
\v 16 ဒီးစီၤၡလိၤမိၤအတၢ်မၤ ကတဲာ်ကတီၤအသးတုၤအ ပာ်လီၤယွၤအဟံၣ်အခီၣ်ထံးအမုၢ်နံၤ, ဒီးတုၤလီၤလၢအ မၤဝံၤဝဲလီၤ. ယွၤအဟံၣ်လၢဝဲပှဲၤဝဲလီၤ.
\p
\v 17 ဒီးစီၤၡလိၤမိၤလဲၤဝဲဆူ ဧ့းစယိၣ်က့ဘ့ၢ်, ဒီးဆူအ့လး အပူၤလၢပီၣ်လဲၣ်အနံၤလၢကီၢ်အဒိၣ်အပူၤလီၤ.
\p
\v 18 ဒီးစီၤဃူရၣ် ဟ့ၣ်လီၤကဘီဆူအအိၣ် လၢအခ့အပှၤ အစုပူၤ, ဒီးပှၤကဘီဖိလၢအသ့ၣ်ညါပီၣ်လဲၣ်တဖၣ်, ဒီး အဝဲသ့ၣ်လဲၤဝဲဒီး စီၤၡလိၤမိၤအခ့အပှၤဆူအိဖ့ၢ်, ဒီးဟဲ စိာ်လၢန့ၣ်ထူအကံကၢ်လွံၢ်ကယၤယဲၢ်ဆံ, ဒီးဟဲစိာ်ဝဲဆူ စီၤပၤၡလိၤမိၤအအိၣ်လီၤ.
\c 9
\cl ၉
\p
\v 1 ဒီးၡဘၤအနီၢ်ပၤမုၣ်နၢ်ဟူစီၤၡလိၤမိၤအကစီၣ်, ဒီးဟဲ ဝဲဒ်သိးအကမၤကွၢ်အီၤလၢ တၢ်ကတိၤအဒိၣ်အယိာ်တ ဖၣ်ဆူယရူၤၡလ့ၣ်အိၣ်ဒီးအပှၤပိာ်အခံ အါအါကလဲာ်, ဒီးကီၤလၤအူးလၢအစိာ်တၢ်နၢမူ, ဒီးထူဧိၤလွဲဧိၤအါအါ ကလဲာ်, ဒီးတၢ်မျၢ်တဖၣ်, ဒီးဟဲဝဲဆူစီၤၡလိၤမိၤအအိၣ်, ဒီးကတိၤတၢ်ဒီးအီၤလၢ ကယဲၢ်တၢ်လၢအအိၣ်ဝဲလၢအ သးကံၢ်ပူၤအဂ့ၢ်အကျိၤလီၤ.
\p
\v 2 ဒီးစီၤၡလိၤမိၤဒုးနဲၣ်အီၤလၢ တၢ်ဘၣ်ဃးဒီးအတၢ်က တိၤခဲလၢာ်, ဒီးတၢ်တအိၣ်တဒၢဘၣ်ဒီးစီၤပၤလၢအတ စံးဘၣ်အီၤနီတမံၤဘၣ်.
\p
\v 3 ဒီးတုၤၡဘၤအနီၢ်ပၤမုၣ်န့ၣ် ထံၣ်ဘၣ်ကယဲၢ်စီၤၡလိၤ မိၤအတၢ်ကူၣ်သ့, ဒီးဟံၣ်လၢအမၤဝဲန့ၣ်,
\v 4 ဒီးတၢ်အီၣ် လၢအစီၢ်နီၤခိၣ်အဖီခိၣ်, ဒီးအခ့အပှၤဆ့ၣ်နီၤဝဲ, ဒီးအ ပှၤမၤအတၢ်ဆၢထၢၣ်, ဒီးအကူအသိး, ဒီးအပှၤစိာ်အလီ ခီ, ဒီးအကူအသိး, ဒီးအတၢ်လဲၤထီၣ်ဆူယွၤအဟံၣ်ပူၤ ဒီး, အသးတအိၣ်လၢၤဘၣ်လၢအပူၤဘၣ်.
\p
\v 5 ဒီးစံးဘၣ်စီၤပၤ, တၢ်ကတိၤလၢယနၢ်ဟူလၢ ယကီၢ် ဒၣ်ယဲအပူၤလၢနတၢ်ကတိၤအဂ့ၢ်အကျိၤ, ဒီးလၢနကူၣ် တၢ်သ့အဂ့ၢ်အကျိၤန့ၣ်မ့ၢ်အမ့ၢ်အတီလီၤ.
\v 6 ဘၣ်ဆၣ်ဒီး ယတချုးဟဲဒံးဘၣ်, ဒီးယမဲာ်တချုးထံၣ်ဒံးဘၣ်ဒီး, ယ တနာ်ဘၣ်ယဲဘၣ်. ဒီးကွၢ်ကွၢ်, နတၢ်ဒိၣ်တၢ်ထီ, ဒီး နတၢ်ကူၣ်သ့တဝာ်န့ၣ် ပှၤတစံးဘၣ်ယၤဘၣ်. နဒိၣ်န့ၢ် တၢ်အကစီၣ်လၢယနၢ်ဟူတက့ၢ်န့ၣ်လီၤ.
\p
\v 7 နပှၤကညီဘၣ်ဆိၣ်ဂ့ၤဝဲလီၤ. ဒီးပှၤလၢအဆၢထၢၣ် လၢနမဲာ်ညါတထံၣ်ဃီ, ဒီးနၢ်ဟူနတၢ်ကူၣ်သ့, နခ့န ပှၤတဖၣ်အံၤ, ဘၣ်ဆိၣ်ဂ့ၤဝဲလီၤ.
\v 8 ယွၤနကစၢ်လၢအ ဘၣ်အသးလၢနၤ ဒ်သိးအကဒုးဆ့ၣ်နီၤနၤလၢ အလီၢ်ပ စိာ်အဖီခိၣ်ဒ်သိးနကကဲစီၤပၤလၢ ယွၤနကစၢ်အဂီၢ်န့ၣ် မ်အဘၣ်တၢ်စံးထီၣ်ပတြၢၤအီၤတက့ၢ်. မ့ၢ်ယွၤအဲၣ်အံၣ် စရ့လးလၢအကဒုးအိၣ်ဂၢၢ်ဆိးကျၢၤအီၤ လီၤထူလီၤယိာ် သတးဒီး, ပာ်နၤလၢစီၤပၤလၢအဖီခိၣ် ဒ်သိးနကစံၣ် ညီၣ်တၢ်, ဒီးမၤတၢ်တီတၢ်လိၤလီၤ.
\p
\v 9 ဒီးဟ့ၣ်လီၤစီၤပၤလၢ ထူအကံကၢ်တကယၤခံဆံ, ဒီး တၢ်နၢမူအါအါကလဲာ်, ဒီးတၢ်မျၢ်တဖၣ်လီၤ. ဒီးတၢ် နၢမူထဲသိးဒီးတၢ်လၢၡဘၤအနီၢ်ပၤမုၣ် ဟ့ၣ်စီၤၡလိၤမိၤ န့ၣ်တအိၣ်လၢၤဘၣ်ဝဲဘၣ်.
\p
\v 10 ဒီးစီၤဃူရၣ်အခ့အပှၤ, ဒီးစီၤၡလိၤမိၤအခ့အပှၤလၢ အဟဲစိာ်ထူဧိၤလွဲဧိၤလၢအိဖ့ၢ်န့ၣ် ဟဲစိာ်စ့ၢ်ကီးသ့ၣ်အ လၤမူး, ဒီးတၢ်မျၢ်တဖၣ်လီၤ.
\p
\v 11 ဒီးစီၤပၤတ့ဃီတဖၣ် လၢသ့ၣ်အလၤမူး လၢယွၤအ ဟံၣ်အဂီၢ်, ဒီးလၢစီၤပၤအဟံၣ်အဂီၢ်, ဒီးတ့စ့ၢ်ကီးတနၢ်, ဒီးသီတူၢ်လၢ ပှၤသးဝံၣ်တၢ်ဖိအဂီၢ်လီၤ. ထဲသိးဒီးအဝဲ န့ၣ်တၢ်တထံၣ်ဘၣ်လၢသီလၢကီၢ်ယူဒၤအပူၤဘၣ်.
\p
\v 12 ဒီးစီၤပၤၡလိၤမိၤဟ့ၣ်လီၤ ၡဘၤအနီၢ်ပၤမုၣ်လၢတၢ် လၢအဟဲစိာ်ဆူစီၤပၤအအိၣ်အဖီခိၣ် ကယဲၢ်တၢ်လၢအ ဘၣ်အသး, ဖဲဒၣ်အဃ့တၢ်တမံၤလၢ်လၢ်လီၤ. ဒီးဃၣ် အသး, ဒီးက့ၤက့ၤဆူအကီၢ်ဒၣ်ဝဲ, အဝဲဒၣ်, ဒီးအခ့ အပှၤလီၤ.
\p
\v 13 ဒီးထူဧိၤလွဲဧိၤလၢအဟဲဆူ စီၤၡလိၤမိၤအအိၣ်လၢတ နံၣ်အတီၢ်ပူၤန့ၣ်, လီၤတယၢၢ်ဃုကယၤဃုဆံဃုကံကၢ် လီၤ.
\v 14 လၢန့ၣ်အမဲာ်ညါအိၣ်ဒံး တၢ်လၢပှၤဃုတၢ်ဖိ, ဒီးလၢပှၤကၤတၢ်ဖိဟဲစိာ်ဝဲ, ဒီးဧ့ရ့းအစီၤပၤခဲလၢာ်, ဒီး ထံဧိၤကီၢ်ဧိၤအပဒိၣ်တဖၣ်န့ၣ် ဟဲစိာ်ထူဧိၤလွဲဧိၤ, ဒီး ကျိၣ်ဧိၤစ့ဧိၤဆူစီၤၡလိၤမိၤအအိၣ်လီၤ.
\p
\v 15 ဒီးစီၤပၤၡလိၤမိၤတ့ကတီၤဖးဒိၣ်ခံကယၤ လၢထူပိာ် အသးလီၤ. ထူအၡက့လးဃုကယၤအိၣ်ဝဲလၢ ကတီၤ တဘ့ၣ်အပူၤလီၤ.
\p
\v 16 ဒီးတ့ကတီၤဖိလၢ ထူပိာ်အသးသၢကယၤလီၤ. ထူ အၡက့လး သၢကယၤအိၣ်ဝဲလၢ ကတီၤတဘ့ၣ်အပူၤ လီၤ. ဒီးစီၤပၤပာ်ဝဲလၢလဘၤနိၣ်အပှၢ်လၢ်ကျါ အဟံၣ် ပူၤန့ၣ်လီၤ.
\p
\v 17 ဒီးစီၤပၤတ့လီၢ်ပစိာ်ဖးဒိၣ်လၢကဆီမဲ, ဒီးပီၤဝဲလၢထူ စီလီၤ.
\v 18 ဒီးလီၢ်ပစိာ်န့ၣ်အိၣ်ဝဲဒီးအဃီဃုသွါ, ဒီးခီၣ် ယီၢ်လီၢ်ထူစဲဘူးဒီးလီၢ်ပစိာ်, ဒီးအစုဖံးအိၣ်ဝဲဖဲလီၢ်ဆ့ၣ် နီၤလၢအဝဲတခီ, ဒီးလၢအဝဲတခီ, ဒီးခ့ယုၢ်ခံဒုဆၢထၢၣ် ဝဲဖဲအစုဖံးအဃၢၤလီၤ.
\v 19 ဒီးခ့ယုၢ်တဆံခံဒုဆၢထၢၣ်ဖဲ ဃီဃုသွါအဝဲတခီအဖီခိၣ်, ဒီးလၢအဝဲတခီအဖီခိၣ်လီၤ. တၢ်တတ့ဘၣ်တၢ်ဒ်န့ၣ်သိးလၢ ဘီမုၢ်နီတဘီနီတမုၢ်အ ပူၤဘၣ်လီၤ.
\p
\v 20 ဒီးကယဲၢ် စီၤပၤၡလိၤမိၤအလီခီအီတၢ်န့ၣ် မ့ၢ်ထူခဲ လၢာ်လီၤ. ဒီးကယဲၢ်လီခီအိၣ်ဝဲလၢလဘၤနိၣ်အပှၢ်လၢ် ကျါအဟံၣ်ပူၤန့ၣ် မ့ၢ်ထူစီခဲလၢာ်လီၤ. တတ့ဝဲလၢစ့နီ တဘ့ၣ်နီတဖျၢၣ်ဘၣ်. လၢစီၤၡလိၤမိၤအမုၢ်နံၤတဖၣ်န့ၣ် တၢ်တပးကဲဘၣ်စ့ဘၣ်လီၤ.
\p
\v 21 အဂ့ၢ်ဒ်အံၤ, စီၤပၤအကဘီလဲၤဆူ တၢ်ၡံၣ်အိၣ်ဒီးစီၤ ဃူရၣ်အခ့အပှၤလီၤ. သၢနံၣ်တစုန့ၣ်ကဘီတၢ်ၡံၣ်ဟဲ စိာ်ထူဧိၤလွဲဧိၤ, ဒီးကျိၣ်ဧိၤစ့ဧိၤ, ဒီးကဆီမဲ, ဒီးကယုၤ ဖၣ်တဖၣ်, ဒီးထိၣ်ပှာ်တဖၣ်လီၤ.
\p
\v 22 ဒီးစီၤပၤၡလိၤမိၤဒိၣ်န့ၢ် ကယဲၢ်စီၤပၤလၢ ဟီၣ်ခိၣ်ချၢ လၢအစုလီၢ်အခီၣ်ခိၣ်, ဒီးလၢအတၢ်ကူၣ်သ့တက့ၢ်န့ၣ် လီၤ.
\v 23 ဒီးဟီၣ်ခိၣ်အစီၤပၤဃုစီၤၡလိၤမိၤအမဲာ်ခဲလၢာ်ဒ် သိးအကနၢ်ဟူအတၢ်ကူၣ်သ့လၢ ယွၤပာ်လီၤဝဲလၢအ သးကံၢ်ပူၤန့ၣ်လီၤ.
\p
\v 24 ဒီးဟဲစိာ်ဝဲအခိၣ်ဖးစုာ်စုာ်, လၢလီခီစ့, ဒီးလီခီထူ, ဒီးတၢ်အကူအသိး, ဒီးသဃိး, ဒီးတၢ်နၢမူ, ဒီးကသ့ၣ်, ဒီးကသ့ၣ်လၤသ့ၣ်တဖၣ်န့ၣ်တနံၣ်ဘၣ်တနံၣ်လီၤ.
\p
\v 25 ဒီးစီၤၡလိၤမိၤအိၣ်ဝဲဒီးလ့ၣ်ကဟၣ်ဒီး ကသ့ၣ်အိၣ်အ လီၢ်လွံၢ်ကထိ, ဒီးပှၤကသ့ၣ်သုးဖိတကလးခံကထိ, ဒီး ပာ်ဝဲလၢလ့ၣ်ကဟၣ်အဝ့ၢ်တဖၣ်အပူၤ, ဒီးအိၣ်ဒီးစီၤပၤ လၢယရူၤၡလ့ၣ်အပူၤလီၤ.
\p
\v 26 ဒီးကဲစီၤပၤလၢကယဲၢ်စီၤပၤအဖီခိၣ် လၢထံမိၢ်ပှၢ်ပၢၢ် လၢပှၤဖလ့ၡသးဖိအကီၢ်, ဒီးပၢၢ်လၢအဲၤကူပတူးအကီၢ် ဃၢၤလီၤ.
\p
\v 27 ဒီးစီၤပၤပာ်ကျိၣ်ဧိၤစ့ဧိၤလၢယရူၤၡလ့ၣ်အပူၤ ဒ်လၢၢ် ဧိၤလ့ဧိၤအသိး, ဒီးပာ်သ့ၣ်ဆှိအ့ရ့းအါအါကလဲာ်ဒ်သိး ဝံာ်လၢတၢ်ပျီပူၤအသိးန့ၣ်လီၤ.
\p
\v 28 ဒီးပှၤဟဲစိာ်ကသ့ၣ်လၢအဲၤကူပတူးအပူၤ, ဒီးလၢကီၢ် ကိးဘ့ၣ်ဒဲးအပူၤဆူစီၤၡလိၤမိၤအအိၣ်လီၤ.
\p
\v 29 ဒီးတၢ်အိၣ်လီၤတဲာ်ဘၣ်ဃးဒီး စီၤၡလိၤမိၤ, တၢ်အ ခီၣ်ထံးဒီးတၢ်အကတၢၢ်န့ၣ်ကွဲးအသးလၢ လံာ်ဝံနၤသၣ် အပူၤ, ဒီးလၢပှၤၡံလိၤဖိပှၤထံၣ်တၢ်စီၤအဃံယၤအလံာ် ဝံအကျိာ်အပူၤ, ဒီးလၢလံာ်ဝံယံးဒိၤအထံၣ်တၢ်ထီဒါစီၤ နဘးအဖိခွါစီၤယၤရၤဘၣ်အပူၤ, တမ့ၢ်ဘၣ်ဧါ.
\p
\v 30 ဒီးစီၤၡလိၤမိၤမံဝဲဒီးအပၢ်တဖၣ်, ဒီးပှၤခူၣ်လီၤကွံာ်အီၤ လၢအပၢ်စီၤဒၤဝံးအဝ့ၢ်ပူၤ, ဒီးအဖိခွါ စီၤရဃၤဘၣ်ကဲ ထီၣ်စီၤပၤလၢအလီၢ်န့ၣ်လီၤ.
\c 10
\cl ၁၀
\p
\v 1 ဒီးစီၤရဃၤဘၣ်လဲၤဝဲဆူၡက့ၣ်လီၤ. အဂ့ၢ်ဒ်အံၤ, အံၣ် စရ့းခဲလၢာ်ဟဲဝဲဆူ ၡက့ၣ်ဒ်သိးအကပာ်အီၤလၢ စီၤပၤ လီၤ.
\v 2 ဒီးတုၤစီၤနဘးအဖိခွါစီၤယၤရၤဘၣ် လၢအအိၣ် ဒံးလၢအဲၤကူပတူးအပူၤ ဖဲအဃ့ၢ်ဝဲလၢ စီၤၡလိၤမိၤအ အိၣ်, နၢ်ဟူတၢ်ဒီး, စီၤယၤရၤဘၣ်ဟဲက့ၤဝဲလၢအဲၤကူ ပတူးအပူၤလီၤ.
\v 3 ဒီးပှၤမၢလီၤတၢ်ဒီးကိးက့ၤအီၤ, ဒီးစီၤ ယၤရၤဘၣ်, ဒီးအံၣ်စရ့လးခဲလၢာ်ဟဲဝဲဒီးကတိၤတၢ်ဒီး စီၤရဃၤဘၣ်, ဒီးစံးဝဲဒၣ်,
\v 4 နပၢ်မၤကီပနီၣ်ယိးဘိ, ဒီးနဲ ဒၣ်ခဲကနံၣ်အံၤ နပၢ်အတၢ်မၤကီ, ဒီးအနီၣ်ယိးဘိလၢ လၢအပာ်လၢပလိၤအံၤ, မၤဖှံထီၣ်တက့ၢ်. ဒီးပကမၤန တၢ်လီၤ.
\p
\v 5 ဒီးစံးဘၣ်အီၤ, သၢနံၤပူၤကွံာ်ဒီး, ဟဲက့ၤကဒါက့ၤဆူ ယအိၣ်တက့ၢ်. ဒီးပှၤဂီၢ်မုၢ်ဟးထီၣ်ဝဲလီၤ.
\p
\v 6 ဒီးစီၤပၤရဃၤဘၣ်ကူၣ်လိာ်အသးဒီး ပှၤသးပှၢ်တဖၣ် လၢအဆၢထၢၣ်လၢစီၤၡလိၤမိၤအမဲာ်ညါ လၢအမူဝဲအ ဖၢမုၢ်, ဒီးစံးဝဲဒၣ်, သုကူၣ်လိာ်သုသးဒ်သိးယကစံးဆၢ ပှၤဂီၢ်မုၢ်အံၤဒ်လဲၣ်.
\p
\v 7 ဒီးအဝဲသ့ၣ်ကတိၤတၢ်ဒီးအီၤ, ဒီးစံးဝဲဒၣ်, နမ့ၢ်ကဲ ထီၣ်ပှၤအဂ့ၤဒီးပှၤဂီၢ်မုၢ်အံၤ, ဒီးဘၣ်အသး, ဒီးကတိၤ တၢ်ကတိၤဂ့ၤဒီးအီၤဒီး, ကကဲထီၣ်ဝဲလၢနခ့နပှၤလီၤထူ လီၤယိာ်လီၤ.
\p
\v 8 ဘၣ်ဆၣ်ဒီးလဲၤသဒၣ် ပှၤသူၣ်က့သးပှၢ် အတၢ်ကူၣ် လၢအကူၣ်လိာ်ဝဲဒီးအီၤ, ဒီးကူၣ်လိာ်အသးဒီးပှၤအသး စၢ်လၢအဒိၣ်ထီၣ်ဃုာ်ဒီးအီၤ, လၢအဆၢထၢၣ်လၢအမဲာ် ညါလီၤ.
\p
\v 9 ဒီးစံးဘၣ်အီၤ, ပှၤဂီၢ်မုၢ်အံၤ လၢအကတိၤတၢ်ဒီးယၤ ဒီးစံး, မၤဖှံထီၣ်နီၣ်ယိးဘိလၢနပၢ်ပာ်လၢပလိၤတက့ၢ် န့ၣ်, ဒ်သိးပကစံးဆၢအီၤဒီး, သုကူၣ်စၢၤတၢ်ဒ်လဲၣ်.
\p
\v 10 ဒီးပှၤအသးစၢ်လၢအဒိၣ်ထီၣ်ဃုာ်ဒီးအီၤ, ကတိၤတၢ် ဒီးအီၤဒီးစံးဝဲဒၣ်, နဘၣ်စံးဆၢပှၤဂီၢ်မုၢ်လၢအကတိၤတၢ် ဒီးနၤဒီးစံးဝဲ, နပၢ်မၤပနီၣ်ယိးဘိဃၢ, မ့မ့ၢ်နဲဒၣ်မၤဖှံထီၣ် အီၤလၢပဂီၢ်တက့ၢ်န့ၣ်, နဘၣ်စံးဆၢအီၤဒ်အံၤ, ယစု ဆၣ်တီၣ်န့ၢ်ယပၢ်အယီၢ်ဒ့တက့ၢ်လီၤ.
\v 11 ဒီးခဲကနံၣ်အံၤ ယပၢ်ပာ်နီၣ်ယိးဘိအဃၢလၢသုလိၤလီၤ. ဒီးယဲဒၣ်အံၤ ယကပာ်တၢ်အါထီၣ်လၢသုနီၣ်ယိးဘိအလိၤလီၤ. ယပၢ် သိၣ်ဃီၣ်သုလၢနီၣ်ဖျ့, ဒီးယဲဒၣ်အံၤယကသိၣ်ဃီၣ်သု လၢပတ့ၤချဲးလီၤ.
\p
\v 12 ဒီးစီၤယၤရၤဘၣ်, ဒီးပှၤဂီၢ်မုၢ်ခဲလၢာ်ဟဲဝဲဆူ စီၤရဃၤ ဘၣ်အအိၣ်လၢသၢနံၤတနံၤန့ၣ်, ဒ်စီၤပၤစံးတ့ၢ်ဒီးစံးဝဲ, ဟဲက့ၤဆူယအိၣ်လၢသၢနံၤတနံၤတက့ၢ်အသိးန့ၣ်လီၤ.
\p
\v 13 ဒီးစီၤပၤစံးဆၢပှၤဂီၢ်မုၢ်ကီကီ, ဒီးစီၤပၤရဃၤဘၣ်လဲၤ သဒၣ်ပှၤသူၣ်က့သးပှၢ်အတၢ်ကူၣ်လၢ အကူၣ်လိာ်အ သးဒီးအီၤလီၤ.
\v 14 ဒီးကတိၤဝဲဒီးအီၤ, ဒ်ပှၤအသးစၢ်ကူၣ် စၢၤတၢ်အသိးန့ၣ်, ဒီးစံးဝဲဒၣ်, ယပၢ်မၤသုနီၣ်ယိးဘိ ဃၢ, ဒီးယဲဒၣ်အံၤယကပာ်တၢ်အါထီၣ်လၢအလိၤလီၤ. ယပၢ်သိၣ်ဃီၣ်သုလၢနီၣ်ဖျ့, ဒီးယဲဒၣ်အံၤ ယကသိၣ် ဃီၣ်သုလၢပတ့ၤချဲးလီၤ.
\p
\v 15 ဒီးစီၤပၤတဒိကနၣ်ဘၣ် ပှၤဂီၢ်မုၢ်အကလုၢ်ဘၣ်. မ့ၢ် အဂ့ၢ်ဒ်လဲၣ်, အဂ့ၢ်ဟဲဝဲလၢယွၤ, ဒ်သိးယွၤကမၤလၢထီၣ် ပှဲၤထီၣ်အတၢ်ကတိၤလၢယွၤကတိၤဝဲဒီး စီၤနဘးအဖိခွါ စီၤယၤရၤဘၣ်လၢပှၤၡံလိၤဖိစီၤအဃံယၤအစုပူၤန့ၣ်လီၤ.
\p
\v 16 ဒီးအံၣ်စရ့လးခဲလၢာ်ထံၣ်ဝဲလၢ စီၤပၤတဒိကနၣ်ဘၣ် အကလုၢ်ဘၣ်, ဒီးပှၤဂီၢ်မုၢ်စံးဆၢစီၤပၤ, ဒီးစံးဝဲဒၣ်, တၢ် လၢပဂီၢ်အိၣ်လၢစီၤဒၤဝံးအပူၤန့ၣ်မ့ၢ်မနုၤတမံၤလဲၣ်. ဒီး ပန့ၢ်သါတၢ်တအိၣ်ဘၣ်လၢ စီၤယံးၡဲအဖိခွါအပူၤဘၣ် လီၤ. ဆူသုဒဲတဖၣ်အပူၤတက့ၢ်, အံၣ်စရ့လးဧၢ, ခဲက နံၣ်အံၤ, ကွၢ်နဟံၣ်ဒၣ်နဲ, စီၤဒၤဝံးဧၢ, ဒီးအံၣ်စရ့လး ဟးဝဲဆူအဒဲပူၤလီၤ.
\p
\v 17 ဒီးပှၤအံၣ်စရ့လးဖိ လၢအအိၣ်ဝဲဆိးဝဲလၢယူဒၤအဝ့ၢ် တဖၣ်အပူၤန့ၣ်စီၤရဃၤဘၣ်ကဲစီၤပၤလၢအဖီခိၣ်လီၤ.
\p
\v 18 ဒီးစီၤရဃၤဘၣ်မၢလီၤ စီၤအဒိၤရၣ်လၢအအိၣ်ဝဲလၢ တၢ်ဟ့ၣ်သွဲအဖီခိၣ်, ဒီးပှၤအံၣ်စရ့လးဖိ ကွံာ်အီၤလၢ လၢၢ်, ဒီးသံဝဲလီၤ. ဒီးစီၤရဃၤဘၣ်မၤဝဲချ့ချ့, ဒ်သိးအ ကလဲၤထီၣ်ဘၣ်အလ့ၣ်ကဟၣ်, ဒ်သိးအကဃ့ၢ်ဆူယရူၤ ၡလ့ၣ်လီၤ.
\v 19 ဒီးအံၣ်စရ့လးပူထီၣ် စီၤဒၤဝံးအပှၤဟံၣ်ဖိ တုၤမုၢ်မဆါတနံၤအံၤလီၤ.
\c 11
\cl ၁၁
\p
\v 1 ဒီးစီၤရဃၤဘၣ်ဟဲတုၤဝဲလၢယရူၤၡလ့ၣ်အပူၤ, ဒီးဒုး အိၣ်ဖှိၣ်ရိဖှိၣ်ယူဒၤ, ဒီးဘံၣ်ယၤမံၣ်အပှၤဟံၣ်ဖိ, ပှၤသုး ဖိလၢတၢ်ဃုထၢအီၤ, တကလီၤဃိးကလး, ဒ်သိးအက ဒုးတၢ်ဒီးအံၣ်စရ့လး, ဒ်သိးအကဒုးဟဲက့ၤဘီမုၢ်ဆူစီၤ ရဃၤဘၣ်အအိၣ်လီၤ.
\p
\v 2 ဒီးယွၤအကလုၢ်ဘၣ် ယွၤအပှၤကညီစီၤၡမါယၤ, ဒီး စံးဝဲဒၣ်,
\v 3 ကတိၤတၢ်ဒီးယူဒၤအစီၤပၤစီၤၡလိၤမိၤအဖိခွါ စီၤရဃၤဘၣ်, ဒီးအံၣ်စရ့လးခဲလၢာ် လၢယူဒၤဒီးဘံၣ် ယၤမံၣ်အပူၤဒီးစံး,
\v 4 ယွၤစံးဝဲဒ်အံၤ, သုတလဲၤထီၣ်, ဒီး သုတဒုးသုးဒီးသုဒီပုၢ်ဝဲၢ်တဂ့ၤ. က့ၤက့ၤတဂၤဆူအဟံၣ် ဒၣ်ဝဲ, တဂၤဆူအဟံၣ်ဒၣ်ဝဲတက့ၢ်. အဂ့ၢ်ဒ်အံၤ, တၢ် တမံၤအံၤကဲထီၣ်လၢယၤလီၤ. ဒီးဒိကနၣ်ယွၤအကလုၢ်, ဒီးလၢအလဲၤထီဒါယၤရၤဘၣ်န့ၣ်က့ၤက့ၤဝဲလီၤ.
\p
\v 5 ဒီးစီၤရဃၤဘၣ်အိၣ်ဝဲဆိးဝဲလၢယရူၤၡလ့ၣ်အပူၤ, ဒီး တ့ဝ့ၢ်တဖၣ်လၢတြီတၢ်အဂီၢ်လၢယူဒၤအပူၤလီၤ.
\v 6 ဒီးတ့ဘ့ၤသလ့ဃ့ၣ်, ဒီးဧ့ၤတၣ်, ဒီးတကိၤ,
\v 7 ဘ့ၤ သစူၢ်, ဒီးၡိကိၤ, ဒီးဧဒူးလၣ်,
\v 8 ဒီးကၤသး, ဒီးမရ့ရှ့ၤ, ဒီး စံဖး,
\v 9 ဒီးအဒိရဲၣ်, ဒီးလၤကံၣ်, ဒီးဧစ့ကၤ,―
\v 10 ဒီးစိးရၤ, ဒီးအးယၤလိၣ်, ဒီးဃ့ဘြိၣ်သ့ၣ်တဖၣ်လၢအအိၣ်ဝဲလၢ ယူဒၤဒီးဘံၣ်ယၤမံၣ်အပူၤ, ဝ့ၢ်အိၣ်ဝဲဒီးအခိၣ်ဒူလီၤ.
\p
\v 11 ဒီးမၤဆူၣ်ထီၣ် တိာ်တဖၣ်, ဒီးပာ်တၢ်အခိၣ်တဖၣ် လၢအပူၤ, ဒီးတၢ်ပာ်ဖှိၣ်တၢ်အီၣ်တၢ်အီ, ဒီးသိ, ဒီးစပံး ထံလီၤ.
\v 12 ဒီးလၢတဝ့ၢ်ဘၣ်တဝ့ၢ်ကိးဝ့ၢ်ဒဲးအပူၤန့ၣ်ပာ်က တီၤတဖၣ်, ဒီးဘီဧိၤနးဧိၤ, ဒီးမၤအီၤဆူၣ်ဆူၣ်ကလဲာ်, ဒီး ယူဒၤ, ဒီးဘံၣ်ယၤမံၣ်အိၣ်ဝဲလၢအဝဲဒၣ်အအိၣ်တခီ လီၤ.
\p
\v 13 ဒီးပှၤလုၢ်တၢ်အဒိၣ်, ဒီးပှၤလ့ၤဝံဖိ လၢအအိၣ်ဝဲလၢ ကယဲၢ်အံၣ်စရ့လးဖိအကျါန့ၣ် လဲၤဝဲဆူအအိၣ်လၢအ ကီၢ်ဃၢၤခဲလၢာ်လီၤ.
\v 14 (အဂ့ၢ်ဒ်အံၤ, ပှၤလ့ၤဝံဖိလဲၤသ ဒၣ်တၢ်အီၣ်ဆၣ်အလီၢ်တဖၣ်, ဒီးအတၢ်ဟံးဃာ်တဖၣ်, ဒီးဟဲဝဲဆူယရူၤၡလ့ၣ်အပူၤလီၤ. မ့ၢ်စီၤယၤရၤဘၣ်, ဒီးအ ဖိခွါတဖၣ်ညိကွံာ်တ့ၢ်အီၤလၢ အသုတမၤပှၤလုၢ်တၢ်အ ဒိၣ်အတၢ်လၢ ယွၤအဂီၢ်တဂ့ၤန့ၣ်အဂ့ၢ်လီၤ.
\v 15 ဒီးပာ်ပှၤ လုၢ်တၢ်အဒိၣ်လၢတၢ်အလီၢ်ထီၣ်ထီအဂီၢ်, ဒီးတၢ်အိၣ် ဒီးအဆူၣ်အဂီၢ်, ဒီးဂီၤဖံးဖိလၢအတ့တ့ၢ်ဝဲအဂီၢ်လီၤ.)
\p
\v 16 ဒီးလၢအဝဲသ့ၣ်တဖၣ်အလီၢ်ခံန့ၣ် ပှၤလၢအပာ်အသး လၢအကဃုယွၤအံၣ်စရ့လးအကစၢ်န့ၣ် ဟဲဝဲဆူယရူၤ ၡလ့ၣ်အပူၤ, လၢကယဲၢ်အံၣ်စရ့လးအဒူၣ်တဖၣ်အကျါ ဒ်သိးအကလုၢ်တၢ်လၢယွၤအပၢ်တဖၣ်အကစၢ်လီၤ.
\p
\v 17 ဒီးမၤဆူၣ်ထီၣ် ယူဒၤအဘီမုၢ်, ဒီးမၤဆူၣ်ထီၣ်စီၤၡ လိၤမိၤအဖိခွါစီၤရဃၤဘၣ်သၢနံၣ်လီၤ. အဂ့ၢ်ဒ်အံၤ, ပိာ် စီၤဒၤဝံး, ဒီးစီၤၡလိၤမိၤအကျဲသၢနံၣ်လီၤ.
\p
\v 18 ဒီးစီၤရဃၤဘၣ်ဟံးန့ၢ်အမါ လၢစီၤဒၤဝံးအဖိခွါစီၤယ ရံမိးအဖိမုၣ်နီၢ်မၤဃလ့း, ဒီးစီၤယံးၡဲအဖိခွါ စီၤအလံ အာ်အဖိမုၣ်နီၢ်အဘံဃယ့းလးလီၤ.
\v 19 ဒီးအဝဲဒၣ်ဆံးစၢ် န့ၢ်အီၤလၢအဖိတဖၣ်, စီၤယဧူၤၡး, ဒီးစီၤၡမၤရယၤ, ဒီး စီၤစၤဟၣ်လီၤ.
\p
\v 20 ဒီးလၢအလီၢ်ခံန့ၣ်ဟံးန့ၢ် စီၤအးဘၡါလိၣ် အဖိမုၣ် နီၢ်မၤကၤ, ဒီးအဝဲဒၣ်ဆံးစၢ်န့ၢ်အီၤလၢစီၤအဘံယၤ, ဒီး စီၤဧၤတဲ, ဒီးစီၤစံစၤ, ဒီးၡလိမံးလီၤ.
\p
\v 21 ဒီးစီၤရဃၤဘၣ် အဲၣ်စီၤအးဘၡါလိၣ်အဖိမုၣ် နီၢ်မၤ ကၤဒိၣ်န့ၢ်အမါဒီးအသံၣ်မါခဲလၢာ်တက့ၢ်လီၤ. (အဂ့ၢ် ဒ်အံၤ, ဟံးန့ၢ်အမါတဆံဃိးဂၤ, ဒီးအသံၣ်မါဃုဆံ, ဒီး ထီၣ်ဖိအဖိခွါခံဆံဃိးဂၤ, ဒီးအဖိမုၣ်ဃုဆံလီၤ.)
\p
\v 22 ဒီးစီၤရဃၤဘၣ်ပာ်နီၢ်မၤကၤအဖိခွါ စီၤအဘံယၤလၢ တၢ်အခိၣ်, လၢအဒီပုၢ်ဝဲၢ်အဖီခိၣ်လီၤ. အဂ့ၢ်ဒ်အံၤ, သါ ကဒုးကဲထီၣ်အီၤလၢစီၤပၤလီၤ.
\p
\v 23 ဒီးမၤဝဲဒီးအသးဆး, ဒီးမၤလီၤပြံပြါအဖိခွါလၢယူဒၤ ဒီးဘံၣ်ယၤမံၣ်အကီၢ်ခဲလၢာ်အကျါ ဆူကယဲၢ်ဝ့ၢ်အိၣ်ဝဲ ဒီးအခိၣ်ဒူ, ဒီးဟ့ၣ်လီၤလၢတၢ်အီၣ်တၢ်အီ အါအါက လဲာ်လီၤ. ဒီးဃုအမါဂီၢ်မုၢ်လီၤ.
\c 12
\cl ၁၂
\p
\v 1 ဒီးတုၤစီၤရဃၤဘၣ် မၤဂၢၢ်မၤကျၢၤအဘီအမုၢ်, ဒီးမၤ ဆူၣ်ထီၣ်အသးဒီး, တၢ်မၤအသးလၢအလဲၤသဒၣ်ယွၤ အတၢ်သိၣ်တၢ်သီ, ဒီးအံၣ်စရ့လးခဲလၢာ် အိၣ်ဒီးအီၤ လီၤ.
\v 2 ဒီးတၢ်မၤအသးလၢ စီၤပၤရဃၤဘၣ် အနံၣ်ပှဲၤထီၣ်ယဲၢ်နံၣ်တနံၣ်န့ၣ် အဲၤကူပတူးအစီၤပၤၡံၡး ဟဲထီဒါယရူၤၡလ့ၣ်လီၤ. (အဂ့ၢ်ဒ်အံၤ, မၤကမၣ်ဘၣ်လံယွၤလံ.)―
\p
\v 3 အိၣ်ဝဲဒီး လ့ၣ်ကဟၣ်တကထိခံကယၤ, ဒီးပှၤကသ့ၣ် သုးဖိဃုကလး, ဒီးလၢပှၤလၢအဟဲဒီးအီၤလၢအဲၤကူပ တူးအပူၤန့ၣ်အတၢ်ဂံၢ်တအိၣ်ဘၣ်, ပှၤလူဘးဖိ, ပှၤစူၤ ကံၤဖိ, ဒီးပှၤကူၤၡးဖိလီၤ.
\v 4 ဒီးမၤန့ၢ်ယူဒၤအဝ့ၢ်အိၣ်ဝဲ ဒီးအခိၣ်ဒူ, ဒီးဟဲဝဲဆူယရူၤၡလ့ၣ်လီၤ.
\p
\v 5 ဒီးဝံၡှမါယၤဟဲဝဲဆူ စီၤရဃၤဘၣ်, ဒီးဆူယူဒၤအပ ဒိၣ်ဖးဒိၣ်လၢအအိၣ်ဖှိၣ်လၢယရူၤၡလ့ၣ်အပူၤ လၢစီၤၡံ ၡးအဃိတဖၣ်အအိၣ်, ဒီးစံးဘၣ်အီၤ, ယွၤစံးဒ်အံၤ, သု လဲၤသဒၣ်လံယၤလံ, ဒီးယဲဒၣ်အံၤယလဲၤသဒၣ်စ့ၢ်ကီး သုလၢစီၤၡံၡးအစုပူၤလံ.
\p
\v 6 ဒီးအံၣ်စရ့လးအပဒိၣ်ဖးဒိၣ်တဖၣ်, ဒီးစီၤပၤဆီၣ်လီၤ အသးဒီးစံးဝဲဒၣ်, ယွၤမ့ၢ်တၢ်တီတၢ်လိၤလီၤ.
\p
\v 7 ဒီးတုၤယွၤထံၣ်လၢ အဆီၣ်လီၤအသးန့ၣ်ဒီး, ယွၤအ ကလုၢ်ဘၣ် စီၤၡမါယၤဒီးစံးဝဲဒၣ်, အဝဲသ့ၣ်တဖၣ်န့ၣ် ဆီၣ်လီၤအသးလံ. ယတမၤဟးဂီၤဘၣ်အီၤဘၣ်, ယက ဟ့ၣ်လီၤအီၤလၢတၢ်ပူၤဖျဲးတစဲးစဲး, ဒီးယတၢ်သးထီၣ်တ ဘၣ်လူလီၤဘၣ်အသးလၢ ယရူၤၡလ့ၣ်အဖီခိၣ်လၢစီၤၡံ ၡးအစုဘၣ်.
\v 8 ဘၣ်ဆၣ်ဒီးကကဲထီၣ်အခ့အပှၤ ဒ်သိး အကသ့ၣ်ညါတၢ်မၤယတၢ်, ဒီးတၢ်မၤထံဧိၤကီၢ်ဧိၤအ ဘီမုၢ်အတၢ်မၤလီၤ.
\p
\v 9 ဒီးအဲၤကူပတူးအစီၤပၤ စီၤၡံၡးဟဲထီဒါယရူၤၡလ့ၣ်, ဒီးဟံးထီၣ်ကွံာ် ယွၤအဟံၣ်အတၢ်လုၢ်ဒိၣ်ပှ့ၤဒိၣ်, ဒီးစီၤ ပၤအဟံၣ်အတၢ်လုၢ်ဒိၣ်ပှ့ၤဒိၣ်လီၤ. စိာ်ထီၣ်ကွံာ်ခဲလၢာ်, ဒီးစိာ်ထီၣ်ကွံာ်စ့ၢ်ကီးကယဲၢ်ကတီၤထူလၢ စီၤၡလိၤမိၤ တ့ဝဲခဲလၢာ်လီၤ.
\p
\v 10 ဒီးစီၤပၤရဃၤဘၣ် တ့ကတီၤတိၢ်လၢအလီၢ်, ဒီးဟ့ၣ် လီၤအီၤလၢပှၤပၢၤတၢ်ဖိအခိၣ်အစုပူၤ, လၢအပၢၤစီၤပၤ အဟံၣ်အတြဲၤလီၤ.
\p
\v 11 ဒီးတုၤစီၤပၤလဲၤနုာ်ဆူ ယွၤအဟံၣ်ပူၤဒီး, ပှၤပၢၤတၢ် ဖိဟဲ, ဒီးစိာ်ဝဲဒီးအီၤ, ဒီးဟဲက့ၤစိာ်အီၤဆူပှၤပၢၤတၢ်ဖိ အဒၢးပူၤလီၤ.
\p
\v 12 ဒီးတုၤအဆီၣ်လီၤအသးဒီး, ယွၤအတၢ်သးထီၣ်ဃၣ် ကွံာ်အသးလၢအီၤ ဒ်သိးအသုတမၤဟးဂီၤအီၤ တုၤအ လၢာ်တဂ့ၤလီၤ. ဒီးလၢယူဒၤအပူၤန့ၣ်တၢ်မၤအသးလၢ အဂ့ၤစ့ၢ်ကီးလီၤ.
\p
\v 13 ဒီးစီၤပၤရဃၤဘၣ် မၤဆူၣ်ထီၣ်အသးလၢ ယရူၤၡ လ့ၣ်အပူၤ, ဒီးကဲစီၤပၤလီၤ. အဂ့ၢ်ဒ်အံၤ, လၢစီၤရဃၤ ဘၣ်ကဲစီၤပၤန့ၣ်အသးပှၢ်လွံၢ်ဆံတနံၣ်, ဒီးကဲစီၤပၤတ ဆံနွံနံၣ်လၢယရူၤၡလ့ၣ်အပူၤ, ဝ့ၢ်တဖျၢၣ်လၢယွၤဃုထၢ လၢကယဲၢ်ပှၤအံၣ်စရ့လးအဒူၣ်ခဲလၢာ်အကျါ ဒ်သိးအ ကပာ်အမံၤဖဲန့ၣ်လီၤ. ဒီးအမိၢ်အမံၤမ့ၢ်နီၢ်နၤဧမၤ, ပှၤ ဧၣ်မိၣ်ဖိလီၤ.
\p
\v 14 ဒီးမ့ၢ်အတကတဲာ်ကတီၤဘၣ်အသး ဒ်သိးအကဃု ယွၤဘၣ်ဒီးမၤတၢ်အၢလီၤ.
\p
\v 15 ဒီးတၢ်ဘၣ်ဃးဒီးစီၤရဃၤဘၣ်, တၢ်အခီၣ်ထံးဒီးတၢ် အကတၢၢ်န့ၣ်ကွဲးအသးလၢလံာ်ဝံၡမါယၤအပူၤ, ဒီးလၢ လံာ်ပှၤထံၣ်တၢ်စီၤယံးဒိၤအပူၤ လၢတၢ်အထူအထံးအ ဂ့ၢ်အကျိၤ, တမ့ၢ်ဘၣ်ဧါ. ဒီးတၢ်ဒုးသုးအိၣ်ဝဲလၢစီၤရဃၤ ဘၣ်, ဒီးစီၤယၤရၤဘၣ်အဘၢၣ်စၢၤတစိၤဒၣ်အီၤလီၤ.
\p
\v 16 ဒီးစီၤရဃၤဘၣ်မံဝဲဒီးအပၢ်တဖၣ်, ဒီးပှၤခူၣ်လီၤကွံာ် အီၤဒီးအပၢ်တဖၣ် လၢစီၤဒၤဝံးအဝ့ၢ်ပူၤလီၤ. ဒီးအဖိခွါ စီၤအဘံယၤကဲစီၤပၤလၢအလီၢ်န့ၣ်လီၤ.
\c 13
\cl ၁၃
\p
\v 1 ဒီးစီၤပၤယၤရၤဘၣ် အနံၣ်ပှဲၤထီၣ်တဆံဃိးနံၣ်တနံၣ် န့ၣ်စီၤအဘံယၤ ကဲထီၣ်စီၤပၤလၢ ယူဒၤအဖီခိၣ်လီၤ.―
\p
\v 2 ဒီးကဲစီၤပၤသၢနံၣ်လၢယရူၤၡလ့ၣ်အပူၤ, ဒီးအမိၢ်အမံၤ မ့ၢ်နီၢ်မံၤကါယၤ, ပှၤကံဘဧၤဖိ စီၤအူရံၤအ့လးအဖိမုၣ် လီၤ. ဒီးတၢ်ဒုးသုးအိၣ်ဝဲလၢစီၤအဘံယၤဒီး စီၤယၤရၤ ဘၣ်အဘၢၣ်စၢၤလီၤ.
\p
\v 3 ဒီးစီၤအဘံယၤကတဲာ်ကတီၤတၢ်ဒုးတၢ် အိၣ်ဝဲဒီးပှၤ သုးမုၢ်, ပှၤသုးဖိအဆူၣ်, ပှၤဃုထၢဖိလွံၢ်ကလီၤလီၤ. ဒီး စီၤယၤရၤဘၣ်ကတဲာ်ကတီၤ တၢ်ဒုးသုးထီဒါအီၤ, အိၣ် ဝဲဒီးပှၤဃုထၢဖိ, ပှၤအဒိၣ်အဆူၣ်ဃိးကလီၤလီၤ.
\p
\v 4 ဒီးစီၤအဘံယၤဆၢထၢၣ်ဝဲလၢ ကစၢၢ်စမၤရဲၣ်အလိၤ လၢအအိၣ်လၢကစၢၢ်အ့ဖရဲၣ်, ဒီးစံးဝဲဒၣ်, စီၤယၤရၤ ဘၣ်, ဒီးအံၣ်စရ့လးခဲလၢာ်သ့ၣ်ဧၢ, ကနၣ်တက့ၢ်.
\v 5 ယွၤ အံၣ်စရ့လးအကစၢ်ဟ့ၣ်လီၤ အံၣ်စရ့လးအဘီမုၢ်လၢစီၤ ဒၤဝံးလီၤထူလီၤယိာ်, လၢအဝဲဒၣ်ဒီးအဖိခွါတဖၣ်အိၣ် ဒီးတၢ်အၢၣ်လီၤအီလီၤဘၣ်ဃးဒီး အံသၣ်န့ၣ်သုတသ့ၣ် ညါဘၣ်ဧါ.
\v 6 ဒီးစီၤနဘးအဖိခွါစီၤယၤရၤဘၣ်, စီၤဒၤဝံး အဖိခွါစီၤၡလိၤမိၤအခ့အပှၤတဂၤ ဂဲၤဆၢထၢၣ်, ဒီးပူ ထီၣ်အကစၢ်လီၤ.
\v 7 ဒီးပှၤဟးဂီၤဖိ, ပှၤဘယးယဧးလးဖိ အိၣ်ဖှိၣ်ရိဖှိၣ်လၢအအိၣ်ဒီး ဖဲစီၤရဃၤဘၣ်မ့ၢ်ပှၤဖိသၣ်, ဒီးအသးလီၤဘှါ, ဒီးတြီအီၤတသ့ဘၣ်န့ၣ်ဒီး, မၤဆူၣ် ထီၣ်အသးထီဒါ စီၤၡလိၤမိၤအဖိခွါ စီၤရဃၤဘၣ်န့ၣ် လီၤ.
\v 8 ဒီးခဲကနံၣ်အံၤသုစံးလၢသုကမၤဆူၣ်ထီၣ်သုသး ထီဒါယွၤအဘီအမုၢ်လၢ စီၤဒၤဝံးအဖိခွါတဖၣ်အစုပူၤ, ဒီးသုမ့ၢ်ပှၤဂီၢ်မုၢ်ဖးဒိၣ်လီၤ. ဒီးဂီၤဖံးထူလၢ စီၤယၤရၤ ဘၣ်တ့န့ၢ်သုလၢကစၢ်တဖၣ်န့ၣ်အိၣ်ဒီးသုလီၤ.
\p
\v 9 သုဟီထီၣ်ကွံာ်လံယွၤအပှၤလုၢ်တၢ်အဒိၣ်, စီၤအၤဟ ရိၣ်အဖိခွါတဖၣ်, ဒီးပှၤလ့ၤဝံဖိ, ဒီးသုပာ်ပှၤလုၢ်တၢ်အ ဒိၣ်ဒ်ကီၢ်တဖၣ်အပှၤကလုာ်တဖၣ်အသိးန့ၣ် တမ့ၢ်ဘၣ် ဧါ. ဖဲဒၣ်ပှၤလၢအဟဲပာ်စီဆှံအသးဒီး ဂီၤဖံးဖါဖိတဒု, ဒီးအသိဖါဖိနွံဒုတဂၤလၢ်လၢ်န့ၣ် ကကဲထီၣ်ပှၤလုၢ်တၢ် အဒိၣ်လၢတၢ်လၢအတမ့ၢ်ဘၣ်ကစၢ်တဖၣ်အဂီၢ်လီၤ.
\v 10 မ့မ့ၢ်ပဝဲဒၣ်အံၤယွၤမ့ၢ်ပကစၢ်, ဒီးပတလဲၤသဒၣ်ဘၣ်အီၤဘၣ်. ဒီးပှၤလုၢ်တၢ်အဒိၣ်လၢအမၤယွၤအတၢ်တဖၣ်မ့ၢ်စီၤအၤဟရိၣ်အဖိခွါ, ဒီးပှၤလ့ၤဝံဖိ မၤအတၢ်လီၤ.―
\v 11 တဟါဘၣ်တဟါ, တဂီၤဘၣ်တဂီၤ, ဆိၣ်ကဲၤထီၣ်တၢ်လုၢ်မ့ၣ်အူ, ဒီးတၢ်နၢမူလီၤ. ဒီးပာ်တၢ်ဂ့ၢ်အကိၣ်လၢစီၢ်နီၤခိၣ်စီဆှံအဖီခိၣ်, ဒီးမ့ၣ်အူဒၢမိၢ်ပှၢ်ထူ, ဒီးအမ့ၣ်အူဒၢဖိတဖၣ်လၢအကဲၤကပီၤထီၣ်ကိးဟါဒဲးလီၤ.― အဂ့ၢ် ဒ်အံၤ, ပဝဲဒၣ်အံၤပကွၢ်ယွၤပကစၢ်အတၢ်ကွၢ်လီၤ. မ့မ့ၢ် သုဝဲသ့ၣ်တဖၣ်န့ၣ်သုလဲၤသဒၣ်လံအီၤလံ.
\p
\v 12 ဒီးကွၢ်ကွၢ်, ယွၤအကစၢ်ဒၣ်ဝဲအိၣ်ဝဲဒီး ပှၤလၢပခိၣ် တဂၤ, ဒီးအပှၤလုၢ်တၢ်အဒိၣ်အိၣ်ဝဲဒီးကွဲၤသီၣ်တၢ်လၢ အကိးထီၣ်ထီဒါသုလီၤ. အံၣ်စရ့လးအဖိသ့ၣ်ဧၢ, ဒုး တၢ်ဒီးယွၤသုပၢ်တဖၣ်အကစၢ်တဂ့ၤ. အဂ့ၢ်ဒ်အံၤ, သု တဘီၣ်ထီၣ်ညီထီၣ်ဘၣ်.
\p
\v 13 ဒီးစီၤယၤရၤဘၣ်မၢပှၤတဖု ခိးခူသူၣ်ဟဲတရံးအီၤလၢ အလီၢ်ခံ, ဒီးပှၤအိၣ်ဝဲလၢယူဒၤအမဲာ်ညါ, ဒီးပှၤခိးခူ သူၣ်တဖုအိၣ်ဝဲလၢအလီၢ်ခံလီၤ.
\p
\v 14 ဒီးတုၤယူဒၤ ကွၢ်ကဒါအသးလၢအလီၢ်ခံဒီး, ကွၢ် ကွၢ်, တၢ်ဒုးတၢ်အလီၢ်အိၣ်ဝဲလၢအမဲာ်ညါ, ဒီးလၢအ လီၢ်ခံလီၤ. ဒီးကိးထီၣ်ဝဲဆူယွၤ, ဒီးပှၤလုၢ်တၢ်အဒိၣ်တ ဖၣ်န့ၣ်အူကွဲၤလီၤ.
\v 15 ဒီးယူဒၤအပှၤကညီ ကိးပသူထီၣ်, ဒီးတုၤယူဒၤအပှၤကညီ ကိးပသူထီၣ်ဒီး, တၢ်မၤအသး လၢယွၤကျီကွံာ်စီၤယၤရၤဘၣ်, ဒီးအံၣ်စရ့လးခဲလၢာ်လၢ စီၤအဘံယၤ, ဒီးယူဒၤအမဲာ်ညါလီၤ.
\v 16 ဒီးပှၤအံၣ်စရ့ လးဖိဃ့ၢ်ဝဲလၢယူဒၤအမဲာ်ညါ, ဒီးယွၤဟ့ၣ်လီၤကွံာ်အီၤ လၢအစုပူၤလီၤ.
\p
\v 17 ဒီးစီၤအဘံယၤ, ဒီးအပှၤဂီၢ်မုၢ်ကျီကွံာ်အီၤ လၢတၢ် ကျီကွံာ်ဖးဒိၣ်, ဒီးပှၤလီၤဃံၤသံလၢအံၣ်စရ့လးအကျါ, ပှၤဃုထၢဖိယဲၢ်ကလီၤလီၤ.
\v 18 လၢအကတီၢ်န့ၣ်ပှၤအံၣ် စရ့လးဖိဃၣ်ဝဲ, ဒီးပှၤယူဒၤဖိမၤနၢၤအီၤလီၤ. အဂ့ၢ်ဒ် အံၤ, သနံာ်သန့ၤအသးလၢယွၤအပၢ်တဖၣ်အကစၢ်လီၤ.
\p
\v 19 ဒီးစီၤအဘံယၤလူၤ စီၤယၤရၤဘၣ်, ဒီးမၤန့ၢ်အဝ့ၢ်တ ဖၣ်, ဘ့ၤသ့လးဒီးအတဝီတဖၣ်, ဒီးယၡၤနၤဒီးအတဝီ တဖၣ်, ဒီးအ့ဖရဲၣ်ဒီးအတဝီတဖၣ်လီၤ.
\p
\v 20 ဒီးလၢစီၤအဘံယၤအမုၢ်နံၤတဖၣ်န့ၣ် စီၤယၤရၤဘၣ် တဆူၣ်ထီၣ်လၢၤဘၣ်. ဒီးယွၤတီၢ်အီၤ, ဒီးသံဝဲလီၤ.
\p
\v 21 ဒီးစီၤအဘံယၤဆူၣ်ထီၣ်, ဒီးဟံးန့ၢ်အမါ တဆံလွံၢ် ဂၤ, ဒီးထီၣ်ဖိအဖိခွါခံဆံခံဂၤ, ဒီးအဖိမုၣ်တဆံဃုဂၤ လီၤ.
\p
\v 22 ဒီးတၢ်အိၣ်လီၤတဲာ်ဘၣ်ဃးဒီး စီၤအဘံယၤ, ဒီးအ ကျဲတဖၣ်, ဒီးအတၢ်ကတိၤတၢ်တဖၣ်န့ၣ်ကွဲးအသးလၢ ဝံဧံးဒိၤအလံာ်ဃဲၤဖျါတၢ်အပူၤလီၤ.
\c 14
\cl ၁၄
\p
\v 1 ဒီးစီၤအဘံယၤမံဝဲဒီးအပၢ်တဖၣ်, ဒီးပှၤခူၣ်လီၤကွံာ် အီၤလၢစီၤဒၤဝံးအဝ့ၢ်ပူၤ, ဒီးအဖိခွါစီၤအၤစါကဲထီၣ်စီၤ ပၤလၢအလီၢ်န့ၣ်လီၤ. လၢအမုၢ်နံၤတဖၣ်န့ၣ် ထံဧိၤကီၢ် ဧိၤအိၣ်မုာ်ဝဲဆံဆဲၣ်နံၣ်လီၤ.
\p
\v 2 ဒီးစီၤအၤစါ မၤတၢ်လၢအဂ့ၤ, ဒီးတၢ်လၢအလိၤလၢ ယွၤအကစၢ်အမဲာ်လီၤ.
\v 3 ဒီးမၤဟးဂီၤကွံာ်ပှၤတခီဘီမုၢ် ဖိအတၢ်လုၢ်လီၢ်တဖၣ်, ဒီးတၢ်အလီၢ်ထီၣ်ထီတဖၣ်, ဒီး မၤကၢ်လီၤကလဲကွံာ်တၢ်ဂီၤတဖၣ်, ဒီးကူာ်ကွံာ်အရှ့ရၤ,―
\p
\v 4 ဒီးမၤလိာ်ယူဒၤဒ်သိး အကဃုန့ၢ်ယွၤအပၢ်တဖၣ်အက စၢ်, ဒီးတိၢ်န့ၢ်တၢ်သိၣ်တၢ်သီ, ဒီးတၢ်မၤလိာ်လီၤ.
\v 5 ဒီး မၤဟးဂီၤကွံာ်တၢ်အလီၢ်ထီၣ်ထီတဖၣ်, ဒီးတၢ်ဂီၤတဖၣ် လၢယူဒၤအဝ့ၢ်ခဲလၢာ်အပူၤ, ဒီးဘီမုၢ်အိၣ်ဘှီၣ်ကလာ် လၢအမဲာ်ညါလီၤ.
\p
\v 6 ဒီးတ့ဝ့ၢ်အိၣ်ဝဲဒီးအခိၣ်ဒူတဖၣ် လၢယူဒၤအပူၤလီၤ. အဂ့ၢ်ဒ်အံၤ, ထံဧိၤကီၢ်ဧိၤအိၣ်ဘှံးဝဲလီၤ. ဒီးတၢ်ဒုးတၢ် တအိၣ်လၢၤဘၣ်လၢ နံၣ်တဖၣ်အပူၤဘၣ်. အဂ့ၢ်ဒ်အံၤ, ယွၤဒုးအိၣ်ဘှံးအီၤလီၤ.
\p
\v 7 ဒီးစံးလၢယူဒၤ, မ်ပတ့ဝ့ၢ်တဖၣ်အံၤ, ဒီးမၤဝးတရံး အီၤလၢခိၣ်ဒူ, ဒီးတၢးထီ, ဒီးတြဲၤ, ဒီးနီၣ်ဘိတက့ၢ်. ထံဧိၤကီၢ်ဧိၤအိၣ်ဒံးလၢပမဲာ်ညါလီၤ. အဂ့ၢ်ဒ်အံၤ, ပဃု ယွၤပကစၢ်လီၤ. ပဃုအီၤ, ဒီးဒုးအိၣ်ဘှံးပှၤတခီလၢ်လၢ် လီၤ. ဒီးတ့ဝဲ, ဒီးဘီၣ်ထီၣ်ညီထီၣ်လီၤ.
\p
\v 8 ဒီးစီၤအၤစါအိၣ်ဝဲဒီး ပှၤသုးမုၢ်လၢအစိာ်ကတီၤ, ဒီး ဘီဧိၤနးဧိၤ, လၢယူဒၤအကျါန့ၣ်ပှၤသၢကလီၤ, ဒီးပှၤ လၢအစိာ်ကတီၤ, ဒီးသူထီၣ်ချံၣ်လၢဘံၣ်ယၤမံၣ်အကျါ န့ၣ် ပှၤခံကလီၤဃိးကလးလီၤ. အဝဲသ့ၣ်တဖၣ်န့ၣ်ခဲ လၢာ်မ့ၢ်ပှၤအဒိၣ်အဆူၣ်လီၤ.
\p
\v 9 ဒီးပှၤကူၤၡးဖိစီၤစ့ရၤဟဲထီၣ်ထီဒါအီၤ, အိၣ်ဒီးပှၤသုး ဖိတကကွဲၢ်, ဒီးလ့ၣ်ကဟၣ်သၢကယၤ, ဒီးဟဲဝဲဆူမ ရ့ၡၤလီၤ.
\v 10 ဒီးစီၤအၤစါလဲၤထီၣ်ထီဒါအီၤ, ဒီးကတဲာ် ကတီၤတၢ်ဒုးသုးလၢ ကစၢၢ်ကဆူးစဖၤသး လၢမရ့ၡၤ အပူၤလီၤ.
\p
\v 11 ဒီးစီၤအၤစါကိးထီၣ် ယွၤအကစၢ်ဒီးစံးဝဲဒၣ်, ယွၤဧၢ, လၢအအါမ့ၢ်ဂ့ၤ, လၢအစှၤမ့ၢ်ဂ့ၤ, နမၤစၢၤတၢ်ဒ်သိးသိး လီၤ. မၤစၢၤပှၤတက့ၢ်, ယွၤပကစၢ်ဧၢ, အဂ့ၢ်ဒ်အံၤ, ပ သန့ၤပသးလၢနၤ, ဒီးပလဲၤထီဒါပှၤဂီၢ်မုၢ်ဖးဒိၣ်အံၤလၢ နမံၤလီၤ. ယွၤဧၢ, နမ့ၢ်ပကစၢ်လီၤ. မ်ပှၤကညီအသု တမၤနၢၤနၤတဂ့ၤ.
\p
\v 12 ဒီးယွၤကျီကွံာ်ပှၤကူၤၡးဖိ လၢစီၤအၤစါအမဲာ်ညါ, ဒီး
\p
\v 13 လၢယူဒၤအမဲာ်ညါ, ဒီးပှၤကူၤၡးဖိဃ့ၢ်ကွံာ်ဝဲလီၤ. ဒီးစီၤ အၤစါ, ဒီးပှၤဂီၢ်မုၢ်လၢအအိၣ်ဒီးအီၤန့ၣ်လူၤအီၤပၢၢ်လၢ ကရၢ်, ဒီးပှၤကူၤၡးဖိလီၤဃံၤဝဲ, ဒီးမူထီၣ်က့ၤဝဲတသ့ ဘၣ်. အဂ့ၢ်ဒ်အံၤ, ဟးဂီၤဝဲလၢယွၤအမဲာ်ညါ, ဒီးလၢ အပှၤသုးမုၢ်အမဲာ်ညါလီၤ. ဒီးပှၤစိာ်ထီၣ်ကွံာ်တၢ်ဂုာ်န့ၢ် အါအါကလဲာ်လီၤ.
\p
\v 14 ဒီးကျီကွံာ်ဝ့ၢ်အိၣ်ဝးတရံးကရၢ်ခဲလၢာ်လီၤ. အဂ့ၢ်ဒ် အံၤ, တၢ်ပျံၤယွၤလီၤဘၣ်အီၤလီၤ. ဒီးဂုာ်န့ၢ်ဝ့ၢ်ခဲလၢာ် အတၢ်ဖိတၢ်လံၤလီၤ. မ့ၢ်အတၢ်ဖိတၢ်လံၤ အိၣ်ဝဲလၢအ ပူၤအါအါကလဲာ်အဂ့ၢ်လီၤ.
\p
\v 15 ဒီးကျီကွံာ် ဆၣ်ဖိကီၢ်ဖိအဒၢတဖၣ်အဒဲ, ဒီးစိာ်ထီၣ် ကွံာ်သိ, ဒီးမဲာ်တဲးလဲး, ဒီးကီၤလၤအူးအါအါကလဲာ်, ဒီးက့ၤက့ၤဝဲဆူယရူၤၡလ့ၣ်လီၤ.
\c 15
\cl ၁၅
\p
\v 1 ဒီးယွၤအသးလီၤဘၣ် စီၤဧိၤဒ့းအဖိခွါ စီၤဧစၤရယၤ အလိၤ,
\v 2 ဒီးလဲၤထီၣ်သဂၢၢ်စီၤအၤစါ, ဒီးစံးဝဲ, ကနၣ် ယကလုၢ်တက့ၢ်, စီၤအၤစါ, ဒီးယူဒၤ, ဒီးဘံၣ်ယၤမံၣ်ခဲ လၢာ်သ့ၣ်ဧၢ, တုၤသုအိၣ်ဒီးယွၤဒီး, ယွၤအိၣ်ဒီးသုလီၤ. ဒီးသုမ့ၢ်ဃုအီၤဒီး, သုကထံၣ်န့ၢ်အီၤလီၤ. ဒီးသုမ့ၢ်လဲၤ သဒၣ်အီၤဒီး, ကလဲၤသဒၣ်သုလီၤ.
\p
\v 3 ဒီးအါနံၤအါသီန့ၣ်အံၣ်စရ့လး တအိၣ်ဘၣ်ဒီးကစၢ် အမ့ၢ်အတီ, ဒီးတအိၣ်ဘၣ်ဒီးပှၤလုၢ်တၢ်အဒိၣ်သိၣ်လိ တၢ်, ဒီးတအိၣ်ဘၣ်ဒီးတၢ်သိၣ်တၢ်သီဘၣ်.
\v 4 ဘၣ်ဆၣ် ဒီးတုၤအဘၣ်တၢ်ကိၢ်တၢ်ဂီၤဒီး, ဃၣ်က့ၤအသးဆူယွၤ အံၣ်စရ့လးအကစၢ်အအိၣ်, ဒီးဃုအီၤ, ဒီးထံၣ်န့ၢ်အီၤ လီၤ.
\p
\v 5 ဒီးလၢအကတီၢ်ဖဲန့ၣ်ပှၤလၢအဟးထီၣ်မ့ၢ်ဂ့ၤ, ပှၤလၢ အဟဲနုာ်မ့ၢ်ဂ့ၤ, အတၢ်ခုၣ်တၢ်မုာ်တအိၣ်ဘၣ်. တၢ်ကိၢ် တၢ်ဂီၤဒိၣ်ဒိၣ်ကလဲာ်အိၣ်လၢ ပှၤအအိၣ်အဆိးလၢကီၢ် တဖၣ်အပူၤခဲလၢာ်လီၤ.
\v 6 ဒီးပှၤတကလုာ်မၤဟးဂီၤပှၤ တကလုာ်, ဒီးဝ့ၢ်တဝ့ၢ်မၤဟးဂီၤဝ့ၢ်တဝ့ၢ်လီၤ. အဂ့ၢ်ဒ် အံၤ, ယွၤမၤနးမၤဖှီၣ်အီၤလၢ တၢ်ကိၢ်တၢ်ဂီၤအကလုာ် ကလုာ်လီၤ.
\p
\v 7 ဒီးပာ်ဆူၣ်သုသးတက့ၢ်. မ်သုစုအသုတလီၤဘှါတ ဂ့ၤ. အဂ့ၢ်ဒ်အံၤ, သုမၤတၢ်ကအိၣ်ဝဲဒီးအဘူးအလဲလီၤ.
\p
\v 8 ဒီးတုၤစီၤအၤစါနၢ်ဟူတၢ်ကတိၤတဖၣ်န့ၣ်, ဒီးဝံဧိၤဒ့း ကတိၤတၢ်လၢဝံအကျိာ်ဒီး, ပာ်ဆူၣ်ထီၣ်အသး, ဒီးမၤ ဟးဂီၤကွံာ်တၢ်ဂီၤသးဘၣ်အၢလၢယူဒၤ, ဒီးဘံၣ်ယၤမံၣ် အကီၢ်ပူၤ, ဒီးလၢဝ့ၢ်တဖၣ်အပူၤလၢအမၤန့ၢ်လၢကစၢၢ် အ့ဖရဲၣ်, ဒီးမၤက့ၤယွၤအတၢ်လုၢ်လီၢ်လၢအအိၣ်ဝဲလၢ ယွၤအဟံၣ်အတၢ်ခိၣ်ဒုးထီၣ်အသးအမဲာ်ညါလီၤ.
\p
\v 9 ဒီးဒုးအိၣ်ဖှိၣ်ရိဖှိၣ်ယူဒၤဒီးဘံၣ်ယၤမံၣ်ခဲလၢာ်, ဒီးပှၤ တခီဘီမုၢ်ဖိလၢအအိၣ်ဝဲဒီးအီၤလၢအ့ဖရဲၣ်, ဒီးမနၤရှ့ၤ အကျါ, ဒီးလၢစူၤမ့းအိၣ်အကျါလီၤ. (အဂ့ၢ်ဒ်အံၤ, တုၤ ပှၤထံၣ်ဝဲလၢယွၤ, အကစၢ်အိၣ်ဝဲဒီးအီၤ ဒီးပှၤလီၤဘၣ် ဆူအအိၣ်တခီ လၢအံၣ်စရ့လးအကျါ အါအါကလဲာ် လီၤ.)
\p
\v 10 ဒီးလၢစီၤအၤစါကဲစီၤပၤတဆံယဲၢ်နံၣ်တနံၣ်, လါသၢ လါတလါန့ၣ်, ပှၤအိၣ်ဖှိၣ်ရိဖှိၣ်ဝဲလၢ ယရူၤၡလ့ၣ်အပူၤ လီၤ.
\p
\v 11 ဒီးတၢ်လၢမုၢ်တနံၤန့ၣ် လုၢ်ယွၤလၢဂီၤဖံးနွံကယၤ, ဒီး သိနွံကထိ, လၢတၢ်ဂုာ်န့ၢ်လၢအဟဲစိာ်ဝဲတဖၣ်အကျါ လီၤ.
\p
\v 12 ဒီးအၢၣ်လီၤအီလီၤတၢ်လၢ အကဃုယွၤအပၢ်တဖၣ် အကစၢ် လၢအသးဒီဖျၢၣ်ညါ, ဒီးလၢအသး တုၤအ လၢာ်,
\v 13 ဒီးပှၤလၢအတဃုဘၣ်ယွၤ တဂၤလၢ်လၢ်န့ၣ်, အဒိၣ်ဂ့ၤ, အဆံးဂ့ၤ, ပိာ်မုၣ်ဂ့ၤ, ပိာ်ခွါဂ့ၤ, ကဘၣ်တၢ်မၤ သံအီၤလီၤ.
\v 14 ဒီးဆိၣ်တၢ်ဒီးယွၤလၢအသီၣ်ဖးဒိၣ်, ဒီးလၢ တၢ်ကိးပသူထီၣ်, ဒီးလၢကွဲၤ, ဒီးလၢတနွဲလီၤ.
\v 15 ဒီးယူဒၤ ခဲလၢာ်အသးခုဝဲလၢတၢ်ဆိၣ်အဃိလီၤ. အဂ့ၢ်ဒ်အံၤ, ဆိၣ် ဝဲလၢအသးဒီဖျၢၣ်ညါ, ဒီးဃုယွၤလၢအဆၢတၢ်တုၤအ လၢာ်, ဒီးထံၣ်န့ၢ်ဝဲ, ဒီးယွၤဒုးအိၣ်ဘှံးအီၤဝးတရံးဝဲလီၤ.
\p
\v 16 ဒီးစီၤပၤအၤစါ သုးကွံာ်အမိၢ်ဒၣ်လဲာ် နီၢ်မၤကၤလၢ နီၢ်ပၤမုၣ်အလီၢ်လၢ အတၢ်တ့အရှ့ရၤအဂီၤ အဃိန့ၣ် လီၤ. ဒီးစီၤအၤစါကူာ်လီၤကွံာ်အတၢ်ဂီၤ, ဒီးယီၢ်လီၤတံၢ် ဝဲ, ဒီးဆူးထီၣ်ကွံာ်ဝဲလၢထံကျိကံဒြိၣ်အနံၤလီၤ.
\p
\v 17 ဒီးတၢ်အလီၢ်ထီၣ်ထီတဖၣ်န့ၣ် တဘၣ်တၢ်သုးကွံာ် ဘၣ်, ဘၣ်ဆၣ်ဒီးစီၤအၤစါအသးအိၣ်ဝဲဒီဖျၢၣ်တစိၤဒၣ် အီၤလီၤ.
\v 18 ဒီးဟဲစိာ်တၢ်လၢအပၢ်မၤဘူၣ်ဝဲ, ဒီးတၢ်လၢ အမၤဘူၣ်အကစၢ်ဒၣ်ဝဲတဖၣ်ဆူယွၤအဟံၣ်ပူၤ, ကျိၣ်ဧိၤ စ့ဧိၤ, ဒီးထူဧိၤလွဲဧိၤ, ဒီးတၢ်အဃၢၤအဃိၢ်လီၤ.
\p
\v 19 ဒီးတၢ်ဒုးသုးတအိၣ်ဘၣ် တုၤလီၤစီၤအၤစါ ကဲစီၤပၤ အနံၣ်ပှဲၤထီၣ်သၢဆံယဲၢ်နံၣ်န့ၣ်လီၤ.
\c 16
\cl ၁၆
\p
\v 1 ဒီးလၢစီၤအၤစါကဲစီၤပၤသၢဆံဃုနံၣ်တနံၣ်န့ၣ် အံၣ်စ ရ့လးအစီၤပၤဘါၡၤန့ၣ် လဲၤထီဒါယူဒၤ, ဒီးတ့ရၤမါဒ် သိးအကတြီပှၤလဲၤထီၣ်, ဒီးဟဲနုာ်လၢယူဒၤအစီၤပၤအၤ စါအအိၣ်လီၤ.
\p
\v 2 ဒီးစီၤအၤစါဟံးန့ၢ် ကျိၣ်ဧိၤစ့ဧိၤ, ဒီးထူဧိၤလွဲဧိၤလၢ ယွၤအဟံၣ်အပာ်ဖှိၣ်အပူၤ, ဒီးလၢစီၤပၤအဟံၣ် အပာ် ဖှိၣ်အလီၢ်ပူၤ, ဒီးဟ့ၣ်ယုၢ်ဝဲဆူစူၤရံအစီၤပၤဘ့ၣ်ဟဒးလၢ အအိၣ်ဝဲဆိးဝဲလၢဒၤမ့ၤစ့းအပူၤ, ဒီးစံးဝဲဒၣ်,
\v 3 တၢ်အၢၣ် လီၤအီလီၤအိၣ်ဝဲဒီးယၤဒီးနၤ, ဒ်ယပၢ်ဒီးနပၢ်အသိးန့ၣ် လီၤ. ကွၢ်ကွၢ်, ယဟ့ၣ်ယုၢ်နၤလၢကျိၣ်ဧိၤစ့ဧိၤ, ဒီးထူ ဧိၤလွဲဧိၤလီၤ. ဒီးမၤဟးဂီၤနတၢ်အၢၣ်လီၤအီလီၤဒီးအံၣ်စ ရ့လးအစီၤပၤဘါၡၤ ဒ်သိးအကဟးထီၣ်ကွံာ်လၢယအိၣ် တက့ၢ်.
\p
\v 4 ဒီးစီၤဘ့ၣ်ဟဒးဒိကနၣ် စီၤပၤအၤစါအကလုၢ်, ဒီးမၢ လီၤအပှၤသုးမုၢ်အခိၣ်တဖၣ် ထီဒါအံၣ်စရ့လးအဝ့ၢ်တ ဖၣ်, ဒီးကျီကွံာ်ဧံၤယိၣ်, ဒီးဒၣ်, ဒီးအၤဘ့ၤလးမဲၣ်, ဒီးနး သၤလံအဝ့ၢ်ပာ်ဖှိၣ်တၢ်ခဲလၢာ်လီၤ.
\p
\v 5 ဒီးတုၤစီၤဘါၡၤနၢ်ဟူဝဲဒီး, တၢ်မၤအသးလၢအတ့ရၤ မါန့ၣ်အိၣ်ကတီၢ်ဝဲ, ဒီးပာ်တ့ၢ်အတၢ်မၤလီၤ.
\p
\v 6 ဒီးစီၤပၤအၤစါဟံးန့ၢ်ယူဒၤခဲလၢာ်, ဒီးပှၤစိာ်ထီၣ်ကွံာ် ရၤမါအလၢၢ်တဖၣ်, ဒီးအသ့ၣ်တဖၣ်လၢစီၤဘါၡၤမၤဝဲ လၢအီၤလီၤ. ဒီးတ့က့ဘၢ်, ဒီးမံးစပၤလၢအီၤလီၤ.
\p
\v 7 ဒီးလၢအကတီၢ်ဖဲန့ၣ်ပှၤထံၣ်တၢ် စီၤဃနၤနံဟဲဝဲဆူ ယူဒၤအစီၤပၤအၤစါအအိၣ်, ဒီးစံးဘၣ်အီၤ, မ့ၢ်နသန့ၤန သးလၢစူၤရံအစီၤပၤ, ဒီးတသန့ၤဘၣ်နသးလၢယွၤနက စၢ်ဘၣ်ဒီး, စူၤရံအစီၤပၤအပှၤသုးမုၢ် ပူၤဖျဲးလၢနစုပူၤ လီၤ.
\v 8 ပှၤကူၤၡးဖိ, ဒီးပှၤလူဘးဖိမ့ၢ်ပှၤသုးမုၢ်ဂီၢ်မုၢ်အိၣ် ဒီးလ့ၣ်ကဟၣ်, ဒီးပှၤကသ့ၣ်သုးဖိအါအါကလဲာ်, တမ့ၢ် ဘၣ်ဧါ. ဘၣ်ဆၣ်ဒီးမ့ၢ်နသန့ၤနသးလၢယွၤသတးဒီး, ယွၤဟ့ၣ်လီၤကွံာ်ဝဲလၢနစုပူၤလီၤ.
\v 9 အဂ့ၢ်ဒ်အံၤ, ယွၤအ မဲာ်ဟးဝ့ၤဝီၤတၢ်လၢ ဟီၣ်ခိၣ်ချၢဒီဘ့ၣ်ညါ, ဒ်သိးအက ပာ်ဆူၣ်ထီၣ်အသးလၢပှၤလၢအအိၣ်ဒီး အသးဒီဖျၢၣ်ဒီး အီၤတဖၣ်အဂီၢ်န့ၣ်လီၤ. လၢတၢ်န့ၣ်တမံၤအဂ့ၢ်န့ၣ်မ့ၢ်န မၤတၢ်ကလီကလီလီၤ. မၤသးဒ်န့ၣ်ဒီးတုၤအံၤဆူညါန ကအိၣ်ဒီးတၢ်ဒုးသုးလီၤ.
\p
\v 10 ဒီးစီၤအၤစါသးထီၣ်ဘၣ် ပှၤထံၣ်တၢ်တဂၤန့ၣ်, ဒီးဒၢ နုာ်အီၤလၢဃိာ်ပူၤလီၤ. အဂ့ၢ်ဒ်အံၤ, အသးဒိၣ်ထီၣ်ဆူၣ် ဆူၣ်ကလဲာ်လၢတၢ်န့ၣ်တမံၤအဃိလီၤ. ဒီးလၢအဆၢ အကတီၢ်ဖဲန့ၣ် စီၤအၤစါမၤကိၢ်မၤဂီၤ ပှၤလၢပှၤဂီၢ်မုၢ်အ ကျါတဖၣ်န့ၣ်လီၤ.
\p
\v 11 ဒီးကွၢ်ကွၢ်, တၢ်ဘၣ်ဃးဒီးစီၤအၤစါ, တၢ်အခီၣ်ထံး ဒီးတၢ်အကတၢၢ်န့ၣ်, ကွၢ်ကွၢ်, ကွဲးအသးလၢယူဒၤ, ဒီးအံၣ်စရ့လးအစီၤပၤအလံာ်ပူၤလီၤ.
\p
\v 12 ဒီးစီၤအၤစါကဲစီၤပၤသၢဆံခွံနံၣ်တနံၣ်န့ၣ် အခီၣ်ဆါ ထီၣ်, ဒီးအတၢ်ဆါဒိၣ်ထီၣ်ဘၣ်ဆၣ်ဒီး, လၢအဘၣ် တၢ်ဆါန့ၣ်တဃုဘၣ်ယွၤဘၣ်. မ့ၢ်အဃုကသံၣ်သရၣ် တဖၣ်တခီလီၤ.
\p
\v 13 ဒီးစီၤအၤစါမံဝဲဒီးအပၢ်တဖၣ်, ဒီးလၢအကဲစီၤပၤလွံၢ် ဆံတနံၣ်န့ၣ်သံဝဲလီၤ.
\p
\v 14 ဒီးပှၤခူၣ်လီၤကွံာ်အီၤလၢ အတၢ်သွၣ်ခိၣ်ဒၣ်ဝဲ အပူၤ လၢအခူၣ်လီၤဝဲလၢအဂီၢ်ဒၣ်ဝဲ လၢစီၤဒၤဝံးအဝ့ၢ်ပူၤ, ဒီး ပာ်လီၤအီၤလၢလီၢ်မံတပူၤလၢအပှဲၤဝဲဒီးတၢ်နၢမူ, ပှၤတိၢ် မၤဃါဃုာ်တၢ်သိနၢမူ အတၢ်မၤအကလုာ်ကလုာ်, ဒီး ပှၤဆိၣ်ကဲၤတၢ်ဆိၣ်ကဲၤဖးဒိၣ်လၢအဂီၢ်လီၤ.
\c 17
\cl ၁၇
\p
\v 1 ဒီးအဖိခွါစီၤယဟိၤၡၤဖးကဲထီၣ် စီၤပၤလၢအလီၢ်, ဒီး မၤဆူၣ်ထီၣ်အသးထီဒါအံၣ်စရ့လးလီၤ.
\p
\v 2 ဒီးပာ်ပှၤသုးဖိတဖၣ်လၢ ယူဒၤအဝ့ၢ်အိၣ်ဒီးအခိၣ်ဒူခဲ လၢာ်အပူၤ, ဒီးပာ်လီၤပှၤပၢၤတၢ်ဖိတဖုတဖု လၢကီၢ် ယူဒၤအပူၤ, ဒီးလၢအ့ဖရဲၣ်အဝ့ၢ်တဖၣ်အပူၤ လၢအပၢ် မၤန့ၢ်ဝဲလီၤ.
\p
\v 3 ဒီးယွၤအိၣ်ဝဲဒီးစီၤယဟိၡၤဖးလီၤ. အဂ့ၢ်ဒ်အံၤ, ပိာ်အ ပၢ်စီၤဒၤဝံးအကျဲခီၣ်ထံးတဖၣ်န့ၣ်, ဒီးတဃုဘၣ်ဘဧၤ လးတဖၣ်ဘၣ်.
\v 4 ဒီးဃုယွၤအပၢ်အကစၢ်, ဒီးလဲၤဝဲလၢ အတၢ်မၤလိာ်အပူၤ, ဒီးတမၤထွဲဘၣ်အံၣ်စရ့လးအမၤ တၢ်အခံဘၣ်.
\p
\v 5 ဒီးယွၤဒုးအိၣ်ဂၢၢ်ဆိးကျၢၤဘီမုၢ်လၢအစုပူၤ, ဒီးယူဒၤ ခဲလၢာ်ဟဲစိာ်ခိၣ်ဖးတဖၣ်ဆူ စီၤယဟိၤၡၤဖးအအိၣ်, ဒီး အိၣ်ဝဲဒီး တၢ်ထူးတၢ်တီၤ, ဒီးတၢ်လၤကပီၤအါအါက လဲာ်လီၤ.
\p
\v 6 ဒီးအသးဆူၣ်ထီၣ်ဝဲလၢယွၤအကျဲ, ဒီးသုးကွံာ်တၢ်အ လီၢ်ထီၣ်ထီတဖၣ်, ဒီးအရှ့ရၤတဖၣ်လၢယူဒၤအပူၤလီၤ.
\p
\v 7 ဒီးလၢအကဲစီၤပၤသၢနံၣ်တနံၣ်န့ၣ် မၢလီၤအပဒိၣ်ဖး ဒိၣ်တဖၣ်, စီၤဘ့ၣ်ဃၤယံလး, ဒီးစီၤဧိၤဘါဒယၤ, ဒီး စီၤစကၤရယၤ, ဒီးစီၤနၤသန့လး, ဒီးစီၤမံၤကါယၤ, ဒ် သိးအကသိၣ်လိတၢ်လၢယူဒၤအဝ့ၢ်ပူၤန့ၣ်လီၤ.
\p
\v 8 ဒီးအိၣ်ဒီးအီၤန့ၣ်ပှၤလ့ၤဝံဖိတဖၣ်, စီၤၡမါယၤ, ဒီးစီၤ နသၤနံယၤ, ဒီးစီၤစဘၤဒယၤ, ဒီးစီၤဧစၤအ့လး, ဒီးစီၤ ၡမံရမိး, ဒီးစီၤယိနၤသၣ်, ဒီးစီၤအဒိနံၤယၤ, ဒီးစီၤတိၤ ရံယၤ, ဒီးစီၤတိအဒိၤနံယၤ, ပှၤလ့ၤဝံဖိတဖၣ်, ဒီးအိၣ် ဒီးအီၤလၢပှၤလုၢ်တၢ်အဒိၣ်စီၤအလံၡမၤ, ဒီးစီၤယဟိရၣ် လီၤ.
\p
\v 9 ဒီးသိၣ်လိတၢ်လၢယူဒၤအပူၤ, ဒီးယွၤအလံာ်တၢ်သိၣ် တၢ်သီအိၣ်ဒီးအီၤ, ဒီးလဲၤဝ့ၤဝီၤတၢ်လၢ ယူဒၤအဝ့ၢ်ခဲ လၢာ်အပူၤ, ဒီးသိၣ်လိပှၤဂီၢ်မုၢ်လီၤ.
\p
\v 10 ဒီးတၢ်ပျံၤယွၤလီၤဘၣ်လၢ ကီၢ်တဖၣ် အပှၤဘီမုၢ်ဖိ လၢအအိၣ်ဝးတရံးယူဒၤ, ဒီးတဒုးသုးဘၣ်ဒီးစီၤယဟိ ၡၤဖးဘၣ်.
\p
\v 11 ဒီးပှၤလၢပှၤဖလ့ၡသးဖိအကျါတဖၣ် ဟဲစိာ်ခိၣ်ဖးဆူ စီၤယဟိၡၤဖးအအိၣ်, ဒီးဟ့ၣ်သွဲအစ့, ဒီးပှၤဧ့ရ့းဖိဟဲစိာ် န့ၢ်အီၤလၢသိ, ဒီးမဲာ်တဲးလဲးတဖၣ်, သိဖါနွံကထိနွံက ယၤ, ဒီးမဲာ်တဲးလဲးဖါနွံကထိနွံကယၤလီၤ.
\p
\v 12 ဒီးစီၤယဟိၡၤဖးဒိၣ်ထီၣ်ဒိၣ်ထီၣ်, ဒီးတ့တိာ်, ဒီးဝ့ၢ် တၢ်ပာ်ဖှိၣ်တၢ်လၢယူဒၤအပူၤလီၤ.
\v 13 ဒီးမၤထီၣ်တၢ်အါ အါကလဲာ်လၢယူဒၤအဝ့ၢ်တဖၣ်အပူၤ, ဒီးပှၤသုးဖိ, ဒီး ပှၤအဒိၣ်အဆူၣ်အိၣ်ဝဲလၢယရူၤၡလ့ၣ်အပူၤလီၤ.
\p
\v 14 ဒီးအအံၤမ့ၢ်အတၢ်ဂံၢ် ဒ်အပၢ်အဟံၣ်အသိး, လၢယူ ဒၤအကျါပှၤတကထိအခိၣ်တဖၣ် စီၤဧၤဒနနၤမ့ၢ်တၢ်အ ခိၣ်, ဒီးပှၤအဒိၣ်အဆူၣ်အိၣ်ဒီးအီၤသၢကလီၤလီၤ.
\v 15 ဒီး တၢ်အခိၣ်ခံဂၤတဂၤစီၤယိဃၤနၣ်, ဒီးပှၤခံကလီၤဃိးက လးအိၣ်ဒီးအီၤလီၤ.
\v 16 ဒီးသၢဂၤတဂၤစီၤစံးကရံးအဖိခွါ စီၤဧမၤစယၤလၢအဟ့ၣ်လီၤဒၣ်အသးလၢယွၤ, ဒီးပှၤအ ဒိၣ်အဆူၣ်အိၣ်ဒီးအီၤခံကလီၤလီၤ.
\p
\v 17 ဒီးလၢဘံၣ်ယၤမံၣ်အကျါန့ၣ် ပှၤအဒိၣ်အဆူၣ်စီၤအ လံဒၤ, ဒီးပှၤအိၣ်ဒီးအစုကဝဲၤ, ဒီးချံၣ်, ဒီးကတီၤတဖၣ် အိၣ်ဒီးအီၤခံကလီၤလီၤ.
\v 18 ဒီးခံဂၤတဂၤ စီၤယဟိစဘး, ဒီးပှၤကတဲာ်ကတီၤအသး လၢဒုးတၢ်အဂီၢ်အိၣ်ဒီးအီၤ တကလီၤဃိးကလးလီၤ.
\p
\v 19 အဝဲသ့ၣ်တဖၣ်န့ၣ် အိၣ်ခိးစီၤပၤလီၤ. လၢန့ၣ်အမဲာ် ညါ ပှၤလၢစီၤပၤပာ်ဝဲလၢ ဝ့ၢ်အိၣ်ဒီးအခိၣ်ဒူတဖၣ်လၢ ယူဒၤဒီဘ့ၣ်ညါအပူၤအိၣ်ဝဲလီၤ.
\c 18
\cl ၁၈
\p
\v 1 ဒီးစီၤယဟိၡၤဖးအိၣ်ဝဲဒီးတၢ်ထူးတၢ်တီၤ, ဒီးတၢ်လၤ ကပီၤအါအါကလဲာ်, ဒီးဒီသိၣ်ဒီသီဒီးစီၤအၤဃာ်လီၤ.
\p
\v 2 ဒီးလၢနံၣ်တဖၣ်အလီၢ်ခံန့ၣ် လဲၤလီၤဝဲဆူစီၤအၤဃာ် အအိၣ်လၢၡၤမရံအပူၤ, ဒီးစီၤအၤဃာ်မၤသံသိဒီးဂီၤဖံး လၢအဂီၢ်အါအါကလဲာ်, ဒီးလၢပှၤဂီၢ်မုၢ်လၢအအိၣ်ဒီး အီၤအဂီၢ်, ဒီးသဆၣ်ထီၣ်အခံ ဒ်သိးအကလဲၤထီၣ်ဒီး အီၤဆူရၤမိးကံးလဧးန့ၣ်လီၤ.
\p
\v 3 ဒီးအံၣ်စရ့လးအစီၤပၤ အၤဃာ်စံးလၢ ယူဒၤအစီၤပၤ ယဟိၡၤဖး, နကလဲၤတၢ်ဒီးယၤဆူရၤမိးကံးလဧးန့ၣ်ဧါ. ဒီးစံးဆၢအီၤ, ယဲဒၣ်အံၤယမၤသးဒ်နၤအသိးန့ၣ်, ဒီးယ ပှၤဂီၢ်မုၢ် ဒ်နပှၤဂီၢ်မုၢ်အသိးန့ၣ်, ဒီးကအိၣ်ဒီးနၤလၢတၢ် ဒုးသုးအပူၤလီၤ.
\p
\v 4 ဒီးစီၤယဟိၡၤဖးစံးဘၣ် အံၣ်စရ့လးအစီၤပၤ, သံကွၢ် လၢ်လၢယွၤအကလုၢ်ကထါလၢ မုၢ်မဆါတနံၤအံၤတ က့ၢ်.
\p
\v 5 ဒီးအံၣ်စရ့လးအစီၤပၤ ဒုးအိၣ်ဖှိၣ်ရိဖှိၣ်ဝံတဖၣ်, ပှၤ လွံၢ်ကယၤ, ဒီးစံးဘၣ်အီၤ, ပဘၣ်လဲၤထီၣ်ဆူရၤမိးကံး လဧးဒ်သိးပကဒုးတၢ်, ပကဘၣ်အိၣ်လဲၣ်. ဒီးစံးဝဲဒၣ်, လဲၤထီၣ်တက့ၢ်. အဂ့ၢ်ဒ်အံၤ, ယွၤကဟ့ၣ်လီၤကွံာ်အီၤ လၢစီၤပၤအစုပူၤလီၤ.
\p
\v 6 ဒီးစီၤယဟိၡၤဖးစံးဝဲဒၣ်, ယွၤအဝံတအိၣ်လၢၤဘၣ်ဖဲ အံၤတဂၤဂၤ, ဒ်သိးပကသံကွၢ်အီၤစ့ၢ်ကီးဧါ.
\p
\v 7 ဒီးအံၣ်စရ့လးအစီၤပၤစံးဆၢစီၤယဟိၡၤဖး, ပှၤလၢပ ကသံကွၢ်ယွၤလၢအီၤအိၣ်ဒံးတဂၤ, စီၤယံးမလၤအဖိခွါ စီၤမံၤကါယၤလီၤ. ဘၣ်ဆၣ်ဒီးယသးဟ့အီၤလီၤ. အဂ့ၢ် ဒ်အံၤ, တကတိၤတၢ်ဂ့ၤလၢဝံအကျိာ်လၢယဂ့ၢ်ယကျိၤ နီတဘျီဘၣ်, မ့ၢ်တၢ်အၢကိးဘျီဒဲးလီၤ. ဒီးစီၤယဟိၡၤ ဖးစံးဝဲဒၣ်, မ်စီၤပၤအသုတစံးဒ်န့ၣ်တဂ့ၤ.
\p
\v 8 ဒီးအံၣ်စရ့လးအစီၤပၤ ကိးန့ၢ်ပှၤဒ့ဒံၣ်တဂၤ, ဒီးစံးဝဲ ဒၣ်, ဒုးဟဲစီၤယံးမလၤအဖိခွါစီၤမံၤကါယၤချ့ချ့တက့ၢ်.
\p
\v 9 ဒီးအံၣ်စရ့လးအစီၤပၤ, ဒီးယူဒၤအစီၤပၤယဟိၡၤဖး ကၤအယၣ်, ဒီးဆ့ၣ်နီၤတဂၤလၢအလီၢ်ပစိာ်, တဂၤလၢ အလီၢ်ပစိာ်, လၢတၢ်အလီၢ်ဖဲတၢ်လဲၤနုာ်ဆူၡၤမရံအပဲ တရီပူၤန့ၣ်, ဒီးဝံခဲလၢာ်ကတိၤတၢ်လၢဝံအကျိာ်လၢအ မဲာ်ညါလီၤ.
\p
\v 10 ဒီးစီၤကနၤနါအဖိခွါစီၤစံးဒကံယၤတဂၤ တ့နၢၤထး တဖၣ်လၢအဂီၢ်, ဒီးစံးဝဲဒၣ်, ယွၤစံးဒ်အံၤ, နကဘျၢၣ်ပှၤ စူၤရံဖိလၢအဝဲအံၤ, တုၤနမၤလၢာ်အီၤလီၤ.
\v 11 ဒီးဝံခဲလၢာ် န့ၣ်ကတိၤတၢ်လၢဝံအကျိာ်ဒ်န့ၣ်အသိး, ဒီးစံးဝဲဒၣ်, လဲၤ ထီၣ်ဆူရၤမိးကံးလဧး, ဒီးဘီၣ်ထီၣ်ညီထီၣ်တက့ၢ်. အဂ့ၢ် ဒ်အံၤ, ယွၤကဟ့ၣ်လီၤကွံာ်ဝဲလၢစီၤပၤအစုပူၤလီၤ.
\p
\v 12 ဒီးကလူးလၢအလဲၤကိးန့ၢ် စီၤမံၤကါယၤတဂၤန့ၣ်က တိၤတၢ်ဒီးအီၤ, ဒီးစံးဝဲဒၣ်, ကွၢ်ကွၢ်, ဝံတဖၣ်အတၢ် ကတိၤမ့ၢ်တၢ်ဂ့ၤလၢစီၤပၤအဂ့ၢ် လၢအထးခိၣ်တပူၤဃီ လီၤ. မ်နတၢ်ကတိၤကမၤသးဒ် ပှၤလၢအကျါတဂၤအ တၢ်ကတိၤအသိးန့ၣ်, ဒီးကတိၤတၢ်ဂ့ၤတက့ၢ်.
\p
\v 13 ဒီးစီၤမံၤကါယၤစံးဝဲဒၣ်, ယွၤမူဝဲန့ၣ်, တၢ်လၢယွၤစံး ဘၣ်ယၤန့ၣ်ယကကတိၤတၢ်န့ၣ်လီၤ.
\p
\v 14 ဒီးဟဲဝဲဆူစီၤပၤအအိၣ်, ဒီးစီၤပၤစံးဝဲ, စီၤမံၤကါယၤ ဧၢ, ပဘၣ်လဲၤထီၣ်ထီဒါရၤမိးကံးလဧး ဒ်သိးပကဒုးသုး ဧါ, မ့ၢ်ယဘၣ်အိၣ်လဲၣ်. ဒီးစံးဘၣ်အီၤ, လဲၤထီၣ်, ဒီး ဘီၣ်ထီၣ်ညီထီၣ်တက့ၢ်. ဒီးတၢ်ကဟ့ၣ်လီၤကွံာ်ဝဲဆူသု စုပူၤလီၤ.
\p
\v 15 ဒီးစီၤပၤစံးဘၣ်အီၤ, ဒ်သိးနကစံးဘၣ်ယၤထဲ တၢ်မ့ၢ် တၢ်တီလၢယွၤအမံၤန့ၣ်, ယဘၣ်ဒုးဆိၣ်နၤပှံၤဘျီလဲၣ်.
\p
\v 16 ဒီးစံးဝဲဒၣ်, ယထံၣ်ဘၣ်အံၣ်စရ့လးခဲလၢာ်လီၤပြံလီၤ ပြါလၢကစၢၢ်လိၤ, ဒ်သိလၢအပှၤကွၢ်သိတအိၣ်ဘၣ်အ သိးန့ၣ်, ဒီးယွၤစံးဝဲဒၣ်, အဝဲသ့ၣ်တဖၣ်အံၤအကစၢ်တ အိၣ်ဘၣ်. မ်ပှၤက့ၤက့ၤတဂၤဆူအဟံၣ်ဒၣ်ဝဲ, တဂၤဆူ အဟံၣ်ဒၣ်ဝဲမုာ်မုာ်တက့ၢ်.
\p
\v 17 ဒီးအံၣ်စရ့လးအစီၤပၤစံးဘၣ် စီၤယဟိၡၤဖး, ယစံး ဘၣ်နၤလၢ အတကတိၤဘၣ်လၢဝံအကျိာ် လၢတၢ်ဂ့ၤ လၢယဂ့ၢ်ဘၣ်. မ့ၢ်လၢတၢ်အၢန့ၣ်တမ့ၢ်ဘၣ်ဧါ.
\p
\v 18 ဒီးစံးဝဲဒၣ်, မၤသးဒ်န့ၣ်ဒီးဒိကနၣ် ယွၤအကလုၢ်တ က့ၢ်. ယထံၣ်ဘၣ်ယွၤဆ့ၣ်နီၤလၢအလီၢ်ပစိာ်, ဒီးမူခိၣ် အသုးမုၢ်ဂီၢ်မုၢ်ခဲလၢာ် ဆၢထၢၣ်လၢအဃၢၤ, လၢအစု ထွဲတခီ, ဒီးလၢအစုစ့ၣ်တခီလီၤ.
\p
\v 19 ဒီးယွၤစံးဝဲဒၣ်, မ့ၢ်မတၤကလွဲန့ၢ်အံၣ်စရ့လးအစီၤပၤ စီၤအၤဃာ်ဒ်သိးအကလဲၤထီၣ်, ဒီးလီၤဃံၤလၢရၤမိးကံး လဧးအပူၤတဂၤလဲၣ်. ဒီးတဂၤစံးဒ်အံၤ, ဒီးတဂၤစံးဒ် နုၤလီၤ.
\p
\v 20 ဒီးသးတဂၤဟဲထီၣ်, ဒီးဆၢထၢၣ်လၢယွၤအမဲာ်ညါ, ဒီးစံးဝဲဒၣ်, ယကလွဲန့ၢ်အီၤလီၤ.
\p
\v 21 ဒီးယွၤစံးလၢအီၤ, လၢမနုၤတမံၤလဲၣ်. ဒီးစံးဆၢအီၤ, ယကလဲၤထီၣ်, ဒီးယကကဲထီၣ်သးကဘျံးကဘျၣ်လၢ အဝံခဲလၢာ်အကိာ်ပူၤလီၤ. ဒီးစံးဝဲဒၣ်, နကလွဲန့ၢ်အီၤ, ဒီးမၤနၢၤတၢ်စ့ၢ်ကီးလီၤ. လဲၤထီၣ်, ဒီးမၤဒ်န့ၣ်တက့ၢ်.
\p
\v 22 ဒီးခဲကနံၣ်အံၤ, ကွၢ်ကွၢ်, ယွၤပာ်သးကဘျံးကဘျၣ် လၢနဝံခဲလၢာ်အံၤအကိာ်ပူၤ, ဒီးယွၤကတိၤတၢ်အၢလၢ နဂ့ၢ်နကျိၤလီၤ.
\p
\v 23 ဒီးစီၤကနၤနါအဖိခွါစီၤစံးဒကံယၤ သုးဘူးအသး, ဒီး ဒဲစီၤမံၤကါယၤအဘိး, ဒီးစံးဝဲဒၣ်, ဒ်သိးအကကတိၤ တၢ်ဒီးနၤဒီး, ယွၤအသးဟးထီၣ်လၢယၤဖဲလဲၣ်ခီလဲၣ်.
\p
\v 24 ဒီးစီၤမံၤကါယၤစံးဝဲဒၣ်, ကွၢ်ကွၢ်, မုၢ်တနံၤလၢနလဲၤ နုာ်လၢဒၢးလၢညါတဒၢး, ဒ်သိးနကပာ်ခူသူၣ်နသးန့ၣ် နကသ့ၣ်ညါလီၤ.
\p
\v 25 ဒီးအံၣ်စရ့လး အစီၤပၤစံးဝဲဒၣ်, ဟံးန့ၢ် စီၤမံၤကါ ယၤ, ဒီးစိာ်ကဒါက့ၤအီၤဆူဝ့ၢ်အခိၣ်စီၤအၤမိၣ်, ဒီးစီၤပၤ အဖိခွါစီၤယိၤအၣ်အအိၣ်,
\v 26 ဒီးစံး, စီၤပၤစံးဒ်အံၤ, ပာ် ပှၤတဂၤအံၤလၢဃိာ်ပူၤ, ဒီးလုၢ်အီၣ်လုၢ်အီၤလၢတၢ်နး တၢ်ဖှီၣ်အကိၣ်, ဒီးတၢ်နးတၢ်ဖှီၣ်အထံတုၤယဟဲက့ၤမုာ် မုာ်တက့ၢ်.
\p
\v 27 ဒီးစီၤမံၤကါယၤ စံးဝဲဒၣ်, နမ့ၢ်ဟဲက့ၤမုာ်မုာ် သပှၢ် တၢၢ်ဒီး, ယွၤတကတိၤဘၣ်တၢ်လၢယၤဘၣ်. ဒီးစံးဝဲ ဒၣ်, ပှၤဂီၢ်မုၢ်သ့ၣ်ဧၢ, ဒိကနၣ်ကိးဂၤဒဲးတက့ၢ်.
\p
\v 28 ဒီးအံၣ်စရ့လးအစီၤပၤ, ဒီးယူဒၤအစီၤပၤစီၤယဟိၡၤ ဖးလဲၤထီၣ်ဆူရၤမိးကံးလဧးလီၤ.
\p
\v 29 ဒီးအံၣ်စရ့လးအစီၤပၤစံးလၢ စီၤယဟိၡၤဖး, ယက မၤလီၤဆီယသး, ဒီးလဲၤနုာ်လၢတၢ်ဒုးသုးအပူၤလီၤ. မ့ မ့ၢ်နဲဒၣ်အံၤကၤနယၣ်တက့ၢ်. ဒီးအံၣ်စရ့လးအစီၤပၤမၤ လီၤဆီအသး, ဒီးလဲၤနုာ်လၢတၢ်ဒုးသုးအပူၤလီၤ.
\p
\v 30 ဒီးစူၤရံအစီၤပၤမၤလိာ် အလ့ၣ်ကဟၣ် အခိၣ်တဖၣ် ဒီးစံးဝဲဒၣ်, အဒိၣ်ဂ့ၤ, အဆံးဂ့ၤ, ဒုးတၢ်ဒီးအီၤတဂ့ၤ. ဒုးတၢ်ထဲလၢအံၣ်စရ့လးအစီၤပၤတဂၤဧိၤတက့ၢ်.
\p
\v 31 ဒီးတုၤလ့ၣ်ကဟၣ်အခိၣ်တဖၣ် ထံၣ်ဘၣ်စီၤယဟိၡၤ ဖးဒီး, တၢ်မၤအသးလၢအစံးဝဲဒၣ်, မ့ၢ်ဝဲလၢအံၣ်စရ့လး အစီၤပၤလီၤ. ဒီးဃၣ်အသးဒ်သိးအကဒုးတၢ်ဒီးအီၤ, ဒီး စီၤယဟိၡၤဖးကိးထီၣ်တၢ်, ဒီးယွၤမၤစၢၤအီၤ, ဒီးဒုးဃၣ် ကွံာ်အဝဲသ့ၣ်လၢအီၤလီၤ.
\p
\v 32 ဒီးတုၤလ့ၣ်ကဟၣ်အခိၣ်တဖၣ် ထံၣ်ဝဲလၢအတမ့ၢ် ဘၣ်အံၣ်စရ့လးအစီၤပၤဒီး, တၢ်မၤအသးလၢ အဃၣ် ကွံာ်အသးဒီးတလူၤလၢၤဘၣ်အီၤဘၣ်လီၤ.
\p
\v 33 ဒီးပှၤတဂၤခးနါစိၤတၢ်, ဒီးဘၣ်လၢအံၣ်စရ့လးအ စီၤပၤအသဃိးအဆၢ, ဒီးအဝဲဒၣ်စံးဘၣ်အလ့ၣ်ကဟၣ် အခိၣ်, ဃၣ်ဃီၤနစု, ဒီးစိာ်ထီၣ်ကွံာ်ယၤလၢပှၤသုးမုၢ် အကျါတက့ၢ်. အဂ့ၢ်ဒ်အံၤ, ယဘၣ်တၢ်ဆဲးယၤလီၤ.
\p
\v 34 ဒီးတၢ်ဒုးသုးန့ၣ် အါထီၣ်လၢမုၢ်တနံၤန့ၣ်, ဒီးပှၤဝံၣ် ဆၢထၢၣ်စီၤပၤလၢ အလ့ၣ်ကဟၣ်အပူၤ ထီဒါပှၤစူၤရံ ဖိတုၤမုၢ်ဟါ, ဒီးတုၤမုၢ်လီၤနုာ်ဒီး, သံဝဲလီၤ.
\c 19
\cl ၁၉
\p
\v 1 ဒီးယူဒၤအစီၤပၤ စီၤယဟိၡၤဖးက့ၤက့ၤဝဲဆူ အဟံၣ် မုာ်မုာ်လၢယရူၤၡလ့ၣ်အပူၤလီၤ.
\p
\v 2 ဒီးပှၤထံၣ်တၢ်စီၤဃနၤနံအဖိခွါစီၤယ့ၤဟူ လဲၤသဂၢၢ် ထီၣ်အီၤ, ဒီးစံးဘၣ်စီၤပၤယဟိၡၤဖး, နကမၤစၢၤပှၤတတီ တလိၤ, ဒီးအဲၣ်ပှၤလၢအသးဟ့ယွၤန့ၣ်ဧါ. တၢ်သးထီၣ် ဘၣ်နၤလၢယွၤအမဲာ်ညါလၢတၢ်န့ၣ်အဃိလီၤ.
\v 3 ဘၣ် ဆၣ်ဒီးတၢ်အဂ့ၤတဖၣ်န့ၣ်တၢ်ထံၣ်န့ၢ်ဝဲလၢနပူၤလီၤ. အ ဂ့ၢ်ဒ်အံၤ, နမၤဟးဂီၤကွံာ်အရှ့ရၤတဖၣ်လၢကီၢ်ပူၤ, ဒီး နကတဲာ်ကတီၤလံနသးဒ်သိးနကဃုယွၤလီၤ.
\p
\v 4 ဒီးစီၤယဟိၡၤဖး အိၣ်ဝဲဆိးဝဲလၢ ယရူၤၡလ့ၣ်အပူၤ, ဒီးလဲၤထီၣ်ကဒီးလၢပှၤဂီၢ်မုၢ်အကျါ လၢဘ့ၢ်ၡဘၤပၢၢ် လၢကစၢၢ်အ့ဖရဲၣ်, ဒီးဒုးဃၣ်လိၤအသးဆူယွၤအပၢ်တ ဖၣ်အကစၢ်အအိၣ်လီၤ.
\p
\v 5 ဒီးပာ်အပှၤစံၣ်ညီၣ်ကွီၢ် လၢထံဧိၤကီၢ်ဧိၤအပူၤလၢဝ့ၢ် အိၣ်ဒီးအခိၣ်ဒူလၢ ယူဒၤအပူၤကိးဖျၢၣ်ဒဲး, တဝ့ၢ်ဘၣ် တဝ့ၢ်လီၤ.
\p
\v 6 ဒီးစံးဘၣ်ပှၤစံၣ်ညီၣ်ကွီၢ်, သုမၤဒ်လဲၣ်ဒ်လဲၣ်န့ၣ်ကွၢ် တက့ၢ်. အဂ့ၢ်ဒ်အံၤ, သုစံၣ်ညီၣ်တၢ်လၢပှၤကညီအဂီၢ် တမ့ၢ်ဘၣ်. မ့ၢ်လၢယွၤအဂီၢ် လၢအအိၣ်ဝဲဒီးသုလၢစံၣ် ညီၣ်တၢ်အပူၤလီၤ.
\v 7 ဒီးခဲကနံၣ်အံၤ, မ်တၢ်ပျံၤယွၤအိၣ် လၢသုလိၤတက့ၢ်, ပလီၢ်သုသးဒီးမၤတၢ်တက့ၢ်. အဂ့ၢ် ဒ်အံၤ, တၢ်အၢမ့ၢ်ဂ့ၤ, တၢ်ကွၢ်မဲာ်မ့ၢ်ဂ့ၤ, တၢ်ဟံးန့ၢ်ခိၣ် မ့ၢ်ဂ့ၤ, တအိၣ်ဘၣ်ဒီးယွၤပကစၢ်ဘၣ်.
\p
\v 8 ဒီးလၢယရူၤၡလ့ၣ်အပူၤစ့ၢ်ကီး, စီၤယဟိၡၤဖးပာ်ပှၤ လ့ၤဝံဖိ, ဒီးပှၤလုၢ်တၢ်အဒိၣ်တဖၣ်, ဒီးအံၣ်စရ့လးအပၢ် တဖၣ်အခိၣ်တဖၣ်လၢယွၤအတၢ်စံၣ်ညီၣ်အဂီၢ်, ဒီးလၢ တၢ်လိာ်ကွီၢ်အဂီၢ်, ဒီးက့ၤက့ၤဝဲဆူယရူၤၡလ့ၣ်လီၤ.
\p
\v 9 ဒီးမၤလိာ်ဝဲ, ဒီးစံးဝဲဒၣ်, သုဘၣ်မၤလၢတၢ်ပျံၤယွၤအ ပူၤဒ်အံၤ, လၢသုကလုၢ်တီ, ဒီးလၢသုသးဒီဖျၢၣ်လီၤ.
\p
\v 10 ဒီးဖဲဒၣ်တၢ်လိာ်ကွီၢ်တမံၤမံၤ ကဟဲဆူသုမဲာ်ညါဘၣ် ဃးဒီးသုဒီပုၢ်ဝဲၢ်လၢ အအိၣ်အဆိးလၢအဝ့ၢ်ပူၤလၢတၢ် သွံၣ်ဒီးတၢ်သွံၣ်အဘၢၣ်စၢၤ, လၢတၢ်သိၣ်တၢ်သီ, ဒီး တၢ်မၤလိာ်, သိၣ်တၢ်သီတၢ်, ဒီးစံၣ်ညီၣ်တၢ်အဘၢၣ် စၢၤ, သုဘၣ်သိၣ်က့ၤသီက့ၤအီၤ, ဒ်သိးအသုတမၤက မၣ်ဘၣ်ယွၤ, ဒီးတၢ်သးထီၣ်အသုတဘၣ်သု, ဒီးသုဒီ ပုၢ်ဝဲၢ်တဂ့ၤ. မၤဒ်န့ၣ်တက့ၢ်, ဒီးသုတမၤကမၣ်ဘၣ်တၢ် ဘၣ်,
\v 11 ဒီးကွၢ်ကွၢ်, ပှၤလုၢ်တၢ်အဒိၣ်အခိၣ်စီၤအမၤရယၤ အိၣ်ဝဲလၢသုဖီခိၣ်လၢကယဲၢ်တၢ်ဘၣ်ဃးဒီးယွၤ, ဒီးယူ ဒၤအပှၤဟံၣ်ဖိအခိၣ်စီၤယံးၡမၤဧ့လးအဖိခွါ စီၤစဘၤဒ ယၤလၢကယဲၢ်တၢ်ဘၣ်ဃးဒီးစီၤပၤ, ဒီးပှၤလ့ၤဝံဖိကကဲ ထီၣ်ပဒိၣ်တဖၣ်လၢသုမဲာ်ညါလီၤ. ပာ်ဆူၣ်ထီၣ်သုသး, ဒီးမၤတၢ်တက့ၢ်. ဒီးယွၤကအိၣ်ဒီးပှၤအဂ့ၤလီၤ.
\c 20
\cl ၂၀
\p
\v 1 ဒီးလၢတၢ်န့ၣ်တဖၣ်အလီၢ်ခံ တၢ်မၤအသးလၢပှၤမိၤ အးဖိ, ဒီးပှၤဧၣ်မိၣ်ဖိ, ဒီးပှၤမူနးဖိအိၣ်ဒီးအီၤသ့ၣ်တဖၣ် ဟဲဝဲဆူစီၤယဟိၡၤဖးအအိၣ်, ဒ်သိးအကဒုးတၢ်လီၤ.
\p
\v 2 ဒီးပှၤဟဲဝဲ, ဒီးဒုးနဲၣ်စီၤယဟိၡၤဖးဒီးစံးဝဲဒၣ်, ပှၤဂီၢ်မုၢ် ဖးဒိၣ်, ဟဲထီဒါနၤလၢပီၣ်လဲၣ်ဝၢ်ဘးခီလၢအဒိၣ်, ကွၢ် ကွၢ်, အိၣ်ဝဲလၢဃၤဃစိၣ်တါမၢ်အပူၤ, အဝဲန့ၣ်မ့ၢ်ဧ့ၣ် က့ဒံၤလီၤ.
\p
\v 3 ဒီးစီၤယဟိၡၤဖးပျံၤတၢ်, ဒီးဃၣ်အသးဒ်သိးအကဃု ယွၤလီၤ. ဒီးကိးထီၣ်တၢ်ဒုၣ်တၢ်အီၣ်လၢယူဒၤဖိခဲလၢာ် အကျါလီၤ.
\p
\v 4 ဒီးပှၤယူဒၤဖိအိၣ်ဖှိၣ်ရိဖှိၣ် ဒ်သိးအကဃ့တၢ်လၢယွၤ, ဒီးလၢယူဒၤအဝ့ၢ်ခဲလၢာ်န့ၣ်ဟဲဃုယွၤလီၤ.
\p
\v 5 ဒီးစီၤယဟိၡၤဖးဆၢထၢၣ်ဝဲလၢယူဒၤ, ဒီးယရူၤၡလ့ၣ် အတၢ်အိၣ်ဖှိၣ်အကျါလၢယွၤအဟံၣ်ပူၤ, လၢတၢ်ဂၢၤအ သီအမဲာ်ညါလီၤ.
\v 6 ဒီးစံးဝဲဒၣ်, ယွၤပပၢ်အကစၢ်ဧၢ, န မ့ၢ်ကစၢ်လၢမူခိၣ်, တမ့ၢ်ဘၣ်ဧါ. ဒီးနပၢပှၤကလုာ်တဖၣ် လၢဘီမုၢ်ခဲလၢာ်, တမ့ၢ်ဘၣ်ဧါ. ဒီးတၢ်အစိအကမီၤ, ဒီး တၢ်အဂံၢ်အဘါအိၣ်ဝဲလၢနစုပူၤ, ဒီးပှၤပာ်ဆၢထၢၣ်အ သးထီဒါနၤတအိၣ်ဘၣ်, တမ့ၢ်ဘၣ်ဧါ.
\v 7 နမ့ၢ်ပကစၢ်လၢ အဟီထီၣ်ကွံာ် ပှၤလၢအအိၣ်ဝဲဆိးဝဲ လၢကီၢ်အံၤအပူၤ လၢနပှၤဂီၢ်မုၢ်အံၣ်စရ့လးအမဲာ်ညါ, ဒီးဟ့ၣ်လီၤဝဲလၢန တံၤနသကိးစီၤအၤဘြၤဟၣ်အချံအသၣ် လီၤထူလီၤယိာ်, တမ့ၢ်ဘၣ်ဧါ.
\v 8 ဒီးပှၤအိၣ်ဝဲဆိးဝဲလၢအပူၤ, ဒီးသူၣ်န့ၢ်နၤ လၢတၢ်အလီၢ်စီဆှံလၢအပူၤလၢနမံၤအဂီၢ်, ဒီးစံးဝဲဒၣ်,―
\p
\v 9 နးဧိၤဘီဧိၤဂ့ၤ, တၢ်စံၣ်ညီၣ်ဂ့ၤ, တၢ်သံသတြိာ်ဂ့ၤ, တၢ် သၣ်ဝံၤလီၤဒိဂ့ၤ, တၢ်အၢမ့ၢ်ဘၣ်ပှၤ, ဒီးပဆၢထၢၣ်လၢ ဟံၣ်အံၤအမဲာ်ညါ, ဒီးလၢနမဲာ်ညါ, (အဂ့ၢ်ဒ်အံၤ, နမံၤ အိၣ်ဝဲလၢဟံၣ်အံၤအပူၤ), ဒီးကိးထီၣ်နၤလၢပဘၣ်တၢ် ကိၢ်တၢ်ဂီၤအဖၢမုၢ်ဒီး, နကဒိကနၣ်, ဒီးမၤစၢၤတၢ်လီၤ.
\p
\v 10 ဒီးခဲကနံၣ်အံၤကွၢ်ကွၢ်, ပှၤဧၣ်မိၣ်ဖိဒီး ပှၤမိၤအးဖိဒီး ပှၤကစၢၢ်စ့ဧၢ်ဖိလၢနတဟ့ၣ် အံၣ်စရ့လးလဲၤနုာ်လၢအ ကျါဖဲအဟဲထီၣ်လၢကီၢ်အဲၤကူပတူး, မ့မ့ၢ်ဃၣ်တရံးဝဲ လၢအအိၣ်, ဒီးတမၤဟးဂီၤဘၣ်အီၤဘၣ်,
\v 11 ကွၢ်, မ့ၢ်အဝဲ သ့ၣ်ဟ့ၣ်ကၣ်ပှၤဒ်လဲၣ်, အဂ့ၢ်ဒ်အံၤ, ဟဲလံဒ်သိးအက ဟီထီၣ်ကွံာ်ပှၤလၢနတၢ်န့ၢ်သါအပူၤလၢ နဒုးန့ၢ်သါပှၤ လီၤ.
\p
\v 12 ပကစၢ်ဧၢ, နတစံၣ်ညီၣ်အီၤဘၣ်ဧါ. အဂ့ၢ်ဒ်အံၤ, ပဂံၢ် ပဘါတအိၣ်ဘၣ်လၢပှၤဂီၢ်မုၢ်ဖးဒိၣ်အမဲာ်ညါ လၢအဟဲ ထီဒါပှၤအံၤဘၣ်. ဒီးပကမၤဒ်လဲၣ်ဒ်လဲၣ်န့ၣ် ပတသ့ၣ် ညါဘၣ်. မ့မ့ၢ်ပမဲာ်အိၣ်ဝဲဆူနအိၣ်လီၤ.
\v 13 ဒီးပှၤယူဒၤဖိ ဆၢထၢၣ်လၢယွၤအမဲာ်ညါခဲလၢာ် အိၣ်ဒီးအဖိဆံး, ဒီး အဖိအမါ, ဒီးအဖိဒံဖိသၣ်လီၤ.
\p
\v 14 ဒီးပှၤလ့ၤဝံဖိစီၤမးတၤနယၤအဖိခွါ, စီၤယံးအ့လးအ ဖိခွါ, စီၤဘနါယၤအဖိခွါ, စီၤစကၤရယၤအဖိခွါ, စီၤယၤ ဃစအ့လးလၢစီၤအၤစာ်အဖိခွါအကျါတဂၤန့ၣ် ယွၤအ သးဟဲလီၤလၢအလိၤလၢ တၢ်အိၣ်ဖှိၣ်အကျါ,
\v 15 ဒီးစံးဝဲ ဒၣ်, ကယဲၢ်ယူဒၤဖိ, ဒီးပှၤအိၣ်ဝဲဆိးဝဲလၢယရူၤၡလ့ၣ်အ ပူၤသုဝဲဒၣ်, ဒီးနဲဒၣ်စီၤပၤယဟိၡၤဖးဧၢ, ကနၣ်တက့ၢ်. ယွၤစံးဘၣ်သုဒ်အံၤ, ပျံၤတၢ်တဂ့ၤ. ဒီးဘၣ်ယိၣ်တၢ်လၢ ပှၤဂီၢ်မုၢ်ဖးဒိၣ်အံၤအဃိတဂ့ၤ. အဂ့ၢ်ဒ်အံၤ, တၢ်ဒုးသုး န့ၣ်တမ့ၢ်ဘၣ်သုတၢ်ဘၣ်, မ့ၢ်ယွၤအတၢ်လီၤ.
\v 16 ခဲဂီၤတ နံၤန့ၣ်လဲၤလီၤဆူအအိၣ်တက့ၢ်. ကွၢ်ကွၢ်, ဟဲထီၣ်ဝဲလၢ စံာ်အစိခိၣ်, ဒီးသုကထံၣ်န့ၢ်အီၤလၢထံကျိဖိအကတၢၢ် လၢပှၢ်မုၢ်ကနၢယရူၤအ့လးအမဲာ်ညါလီၤ.
\v 17 သုတဒုးသုး ဘၣ်လၢတၢ်အံၤအပူၤဘၣ်. ပာ်ဆၢထၢၣ်သုသး, ဒီးဆၢ ထၢၣ်, ဒီးထံၣ်ဘၣ်ယွၤအတၢ်အုၣ်က့ၤခီၣ်က့ၤအိၣ်ဒီးသု တက့ၢ်. ယူဒၤ, ဒီးယရူၤၡလ့ၣ်ဧၢ, ပျံၤတၢ်တဂ့ၤ. ဘၣ် ယိၣ်တၢ်တဂ့ၤ, ခဲဂီၤကိာ်န့ၣ်လဲၤထီၣ်ဆူအအိၣ်တက့ၢ်. အဂ့ၢ်ဒ်အံၤ, ယွၤအိၣ်ဝဲဒီးသုလီၤ.
\p
\v 18 ဒီးစီၤယဟိၡၤဖးဆုးလီၤအခိၣ်ဆူဟီၣ်ခိၣ်, ဒီးယူဒၤဖိ ခဲလၢာ်, ဒီးပှၤအိၣ်ဝဲဆိးဝဲလၢယရူၤၡလ့ၣ်အပူၤသ့ၣ်တ ဖၣ်န့ၣ်ထိၣ်လီၤပှီၤအသးလၢ ယွၤအမဲာ်ညါဒီးဘူၣ်ထီၣ် ဘါထီၣ်ယွၤလီၤ.
\p
\v 19 ဒီးပှၤလ့ၤဝံဖိလၢပှၤကဃးဖိအကျါ, ဒီးလၢပှၤကိၤရး ဖိအကျါသ့ၣ်တဖၣ်ဆၢထၢၣ် စံးထီၣ်ပတြၢၤယွၤအံၣ်စရ့ လးအကစၢ်လၢအသီၣ်ဖးဒိၣ်လၢတၢ်ထီၣ်ထီန့ၣ်လီၤ.
\p
\v 20 ဒီးမုၢ်ဆ့ၣ်ထီၣ်န့ၣ် ဂဲၤဆၢထၢၣ်ဂီၤဂီၤ, ဒီးလဲၤထီၣ်ဆူ ပှၢ်မုၢ်ကနၢတကိၤ, ဒီးတုၤအလဲၤထီၣ်ဒီး, စီၤယဟိၡၤဖး ဆၢထၢၣ်ဒီးစံးဝဲဒၣ်, ကနၣ်ယကလုၢ်တက့ၢ်. ယူဒၤဖိ, ဒီးပှၤအိၣ်ဝဲဆိးဝဲလၢယရူၤၡလ့ၣ်သ့ၣ်ဧၢ, နာ်က့ၤယွၤသု ကစၢ်တက့ၢ်. ဒီးသုကအိၣ်ဂၢၢ်ဆိးကျၢၤလီၤ. နာ်အဝံ တဖၣ်တက့ၢ်. ဒီးသုကဘီၣ်ထီၣ်ညီထီၣ်လီၤ.
\p
\v 21 ဒီးကူၣ်လိာ်အသးဒီးပှၤဂီၢ်မုၢ်ဝံၤဒီး, ပာ်ပှၤသးဝံၣ်ယွၤ ဖိ, ဒီးပှၤလၢအကစံးထီၣ်ပတြၢၤတၢ်စီဆှံအဃံအလၤ, ဖဲအလဲၤထီၣ်လၢ ပှၤသုးမုၢ်အမဲာ်ညါအဖၢမုၢ်ဒီးစံး, စံး ထီၣ်ပတြၢၤယွၤတက့ၢ်. အဂ့ၢ်ဒ်အံၤ, အဘျုးအဖှိၣ်အိၣ် ဝဲလီၤစိၤလီၤထီလီၤ.
\p
\v 22 ဒီးအဆၢအကတီၢ်လၢ ပှၤအုၣ်သီတၢ်, ဒီးစံးထီၣ်ပ တြၢၤတၢ်န့ၣ်ယွၤပာ်တၢ်အိၣ်ခူသူၣ်ထီဒါပှၤဧၣ်မိၣ်ဖိ, ဒီး ပှၤမိၤအးဖိ, ဒီးပှၤကစၢၢ်စ့ဧၢ်ဖိလၢအဟဲထီဒါယူဒၤ, ဒီး အဝဲသ့ၣ်ဘၣ်တၢ်တီၢ်အီၤလီၤ.
\p
\v 23 ဒီးပှၤဧၣ်မိၣ်ဖိ, ဒီးပှၤမိၤအးဖိဆၢထၢၣ်ထီဒါပှၤအိၣ်ဝဲ ဆိးဝဲလၢကစၢၢ်စ့ဧၢ်ဒ်သိးအကမၤသံကွံာ်, ဒီးမၤဟးဂီၤ ကွံာ်အီၤလီၤ. ဒီးတုၤအမၤလၢာ် ပှၤအိၣ်ဝဲဆိးဝဲလၢစ့ဧၢ် ဒီး, မၤစၢၤလိာ်အသးဒ်သိးအကမၤသံလိာ်အသးသကိး သကိးလီၤ.
\p
\v 24 ဒီးယူဒၤဟဲဝဲဆူ တိာ်ပၢၤတၢ်လၢပှၢ်မုၢ်ကနၢ, ဒီးကွၢ် ပှၤဂီၢ်မုၢ်, ဒီးကွၢ်ကွၢ်, အဝဲသ့ၣ်တဖၣ်န့ၣ်မ့ၢ်ပှၤအစိၣ်တ ဖၣ်လီၤဃံၤလၢဟီၣ်ခိၣ်, ဒီးပှၤတပူၤတဖျဲးဘၣ်နီတဂၤ ဘၣ်.
\p
\v 25 ဒီးစီၤယဟိၡၤဖး, ဒီးအပှၤဂီၢ်မုၢ်ဟဲဂုာ်န့ၢ် အတၢ်ဖိ တၢ်လံၤ, ဒီးလၢအကျါန့ၣ်ထံၣ်န့ၢ်တၢ် အါအါကလဲာ်, တၢ်ထူးတၢ်တီၤ, ဒီးတၢ်ကူတၢ်သိး, ဒီးတၢ်ကယၢကယဲ အလုၢ်ဒိၣ်ပှ့ၤဒိၣ်, ဒီးဘ့ၣ်ကွံာ်ဝဲလၢအဂီၢ်ဒၣ်ဝဲအါတုၤအ စိာ်ထီၣ်တသ့ဘၣ်လီၤ. ဒီးမ့ၢ်တၢ်ဖိတၢ်လံၤအိၣ်အါဒီး, ထၢထီၣ်တၢ်ဂုာ်န့ၢ်သၢနံၤညါလီၤ.
\p
\v 26 ဒီးလွံၢ်နံၤတနံၤန့ၣ် အိၣ်ဖှိၣ်ရိဖှိၣ်လၢ ကစၢၢ်ကဆူး ဘရၤကးလီၤ. အဂ့ၢ်ဒ်အံၤ, စံးထီၣ်ပတြၢၤယွၤအမံၤဖဲန့ၣ် လီၤ. မၤသးဒ်န့ၣ်ဒီး တၢ်ယုၢ်ဝဲတၢ်အလီၢ်န့ၣ်အမံၤလၢ ဘရၤကၤတုၤမုၢ်မဆါတနံၤအံၤလီၤ.
\p
\v 27 ဒီးယူဒၤ, ဒီးယရူၤၡလ့ၣ်အပှၤကညီက့ၤက့ၤဝဲကိးဂၤ ဒဲး, ဒီးစီၤယဟိၡၤဖးအိၣ်လၢအမဲာ်ညါ ဒ်သိးအကက့ၤ က့ၤဆူယရူၤၡလ့ၣ် အိၣ်ဒီးတၢ်သးခုလီၤ. အဂ့ၢ်ဒ်အံၤ, ယွၤဒုးသးခုအီၤလၢအဒုၣ်အဒါအဖီခိၣ်န့ၣ်လီၤ.
\v 28 ဒီးဟဲ ဝဲဆူယရူၤၡလ့ၣ်အိၣ်ဒီးသီတူၢ်, ဒီးတနၢ်, ဒီးကွဲၤဆူယွၤ အဟံၣ်လီၤ.
\p
\v 29 ဒီးတုၤကီၢ်တဖၣ်န့ၣ်အပှၤဘီမုၢ်ဖိ နၢ်ဟူဝဲလၢယွၤဒုး တၢ်ဒီးအံၣ်စရ့လးအဒုၣ်အဒါဒီး, တၢ်ပျံၤယွၤအိၣ်ဝဲလၢ အလိၤလီၤ.
\p
\v 30 ဒီးစီၤယဟိၡၤဖးအဘီမုၢ်အိၣ်ဘှ့ၣ်ကလာ်လီၤ. အဂ့ၢ်ဒ် အံၤ, အကစၢ်ဟ့ၣ်လီၤအီၤလၢတၢ်အိၣ်ဘှံးဝးတရံးဝဲလီၤ.
\p
\v 31 ဒီးစီၤယဟိၡၤဖးကဲစီၤပၤလၢယူဒၤအဖီခိၣ်, ဒီးလၢအ ကဲသီစီၤပၤန့ၣ်အသးပှၢ်သၢဆံယဲၢ်နံၣ်, ဒီးကဲစီၤပၤလၢ ယရူၤၡလ့ၣ်အပူၤန့ၣ်ခံဆံယဲၢ်နံၣ်လီၤ. ဒီးအမိၢ်အမံၤမ့ၢ် နီၢ်ဧစူဘၤ, စီၤၡံးလဃံအဖိမုၣ်လီၤ.
\v 32 ဒီးပိာ်အပၢ်စီၤအၤစါအကျဲ, ဒ်သိးအကမၤတၢ်ဂ့ၤလၢယွၤအမဲာ်, ဒီးတဃၣ်ကပၤအသးလၢ အဝဲန့ၣ်ဘၣ်.―
\p
\v 33 မ့မ့ၢ်တမၤဟးဂီၤဘၣ် တၢ်အလီၢ်ထီၣ်ထီဘၣ်, ဒီးပှၤဂီၢ် မုၢ်တကတဲာ်ကတီၤဒံးဘၣ်အသးလၢ ယွၤအပၢ်တဖၣ် အကစၢ်အဂီၢ်ဘၣ်.
\p
\v 34 ဒီးတၢ်အိၣ်လီၤတဲာ်ဘၣ်ဃးဒီး စီၤယဟိၡၤဖး, တၢ်အ ခီၣ်ထံးဒီးတၢ်အကတၢၢ်န့ၣ်, ကွၢ်ကွၢ်, ကွဲးအသးလၢစီၤ ဃနၤနံအဖိခွါစီၤယ့ၤဟူအလံာ်ပူၤ လၢအဂ့ၢ်အကျိၤအိၣ် ဝဲလၢအံၣ်စရ့လးအစီၤပၤအလံာ်ကွဲးနီၣ်တၢ်အပူၤလီၤ.
\p
\v 35 ဒီးတၢ်တဖၣ်အလီၢ်ခံန့ၣ် ယူဒၤအစီၤပၤ စီၤယဟိၡၤ ဖးဒီတံၤဒီသကိးဒီးအံၣ်စရ့လးအစီၤပၤ စီၤအဃၤစယၤ လၢအမၤတၢ်တတီတလိၤဘၣ်လီၤ.
\p
\v 36 ဒီးဒီတံၤဒီသကိးဒီးအီၤ ဒ်သိးအကမၢလီၤ ကဘီဆူ တၢ်ၡံၣ်လီၤ. ဒီးတ့ကဘီလၢဧ့းစယိၣ်က့ဘ့ၢ်အပူၤလီၤ.
\p
\v 37 ဒီးပှၤမရ့ၡၤဖိ, စီၤဒိဒၤဝၤအဖိခွါစီၤအလၤဧစၢ် တဂၤ ကတိၤတၢ်လၢဝံကျိာ်ထီဒါ စီၤယဟိၡၤဖးဒီးစံးဝဲဒၣ်, မ့ၢ် နဒီတံၤဒီသကိးဒီးစီၤအဃၤစယၤဒီး, ယွၤမၤဟးဂီၤကွံာ် လံနတၢ်မၤလံ. ဒီးကဘီဟးဂီၤ, ဒီးလဲၤဝဲဆူတၢ်ၡံၣ်တ သ့ဘၣ်.
\c 21
\cl ၂၁
\p
\v 1 ဒီးစီၤယဟိၡၤဖးမံဝဲဒီးအပၢ်တဖၣ်, ဒီးပှၤခူၣ်လီၤကွံာ် အီၤဒီးအပၢ်တဖၣ်လၢစီၤဒၤဝံးအဝ့ၢ်ပူၤ, ဒီးအဖိခွါစီၤယ ဟိရၣ်ကဲထီၣ်စီၤပၤလၢအလီၢ်န့ၣ်လီၤ.
\p
\v 2 ဒီးအိၣ်ဝဲဒီးအဒီပုၢ်ဝဲၢ်, စီၤယဟိၡၤဖးအဖိခွါ, စီၤဧစၤ ရယၤ, ဒီးစီၤယဃ့အ့လးဒီးစီၤစကၤရယၤ, ဒီးစီၤဧစၤရ ယၤ, ဒီးစီၤမံၤက့လး, ဒီးစီၤၡဖးတယၤလီၤ. အဝဲသ့ၣ် တဖၣ်န့ၣ်မ့ၢ်အံၣ်စရ့လးအစီၤပၤ စီၤယဟိၡၤဖးအဖိခွါ န့ၣ်လီၤ.
\p
\v 3 ဒီးအပၢ်ဟ့ၣ်လီၤအီၤလၢတၢ်ဟ့ၣ်စ့, ဒီးထူ, ဒီးတၢ်လုၢ် ဒိၣ်ပှ့ၤဒိၣ်သ့ၣ်တဖၣ်လၢအဒိၣ်အအါ, အိၣ်ဒီးဝ့ၢ်အိၣ်ဒီး အခိၣ်ဒူတဖၣ်လၢယူဒၤအပူၤလီၤ. မ့မ့ၢ်ဘီမုၢ်န့ၣ်ဟ့ၣ်လီၤ ဝဲလၢစီၤယဟိရၣ်လီၤ. အဂ့ၢ်ဒ်အံၤ, မ့ၢ်ပှၤဝဲၢ်ကိလီၤ.
\p
\v 4 ဒီးတုၤစီၤယဟိရၣ်ထီၣ်ဘး အပၢ်အဘီအမုၢ်ဒီး, မၤ ဆူၣ်ထီၣ်အသး, ဒီးမၤသံအဒီပုၢ်ဝဲၢ်ခဲလၢာ်လၢနး, ဒီးပှၤ လၢအံၣ်စရ့လးအပဒိၣ်ဖးဒိၣ်အကျါတဖၣ်စ့ၢ်ကီးလီၤ.
\v 5 ဒီးလၢစီၤယဟိရၣ်ကဲသီစီၤပၤန့ၣ် အသးပှၢ်တ့ၢ်သၢဆံခံနံၣ်, ဒီးကဲစီၤပၤလၢယရူၤၡလ့ၣ်အပူၤန့ၣ်ဃိးနံၣ်လီၤ.―
\p
\v 6 ဒီးပိာ်အံၣ်စရ့လးအစီၤပၤတဖၣ်အကျဲ, ဒ်စီၤအၤဃာ်အ ပှၤဟံၣ်ဖိအသိးန့ၣ်လီၤ. အဂ့ၢ်ဒ်အံၤ, စီၤအၤဃာ်အဖိမုၣ် တဂၤမ့ၢ်အမါလီၤ. ဒီးမၤတၢ်အၢလၢယွၤအမဲာ်ညါလီၤ.
\p
\v 7 ဘၣ်ဆၣ်ဒီးယွၤမၤဟးဂီၤ စီၤဒၤဝံးအပှၤဟံၣ်ဖိန့ၣ်အ သးတအိၣ်ဘၣ်လၢ တၢ်အၢၣ်လီၤအီလီၤလၢအမၤဝဲလၢ စီၤဒၤဝံးအဃိ, ဒ်အစံးလၢအကဟ့ၣ်အီၤဒီး အဖိအလံၤ လၢတၢ်ကပီၤတဖျၢၣ်လီၤထူလီၤယိာ်အသိးန့ၣ်လီၤ.
\p
\v 8 လၢအမုၢ်နံၤတဖၣ်န့ၣ် အဒိၣ်ပူထီၣ်လၢ ယူဒၤအစုဖီ လာ်, ဒီးပာ်ထီၣ်စီၤပၤလၢအကစၢ်ဒၣ်ဝဲအဖီခိၣ်လီၤ.
\p
\v 9 ဒီးစီၤယဟိရၣ်လဲၤခီဂာ်တၢ်ဒီး အပဒိၣ်ဖးဒိၣ်တဖၣ်, ဒီးအလ့ၣ်ကဟၣ်ခဲလၢာ်အိၣ်ဒီးအီၤ, ဒီးဂဲၤဆၢထၢၣ်လၢ မုၢ်နၤ, ဒီးကျီကွံာ်ပှၤအဒိၣ်ဖိလၢအအိၣ်ဝးတရံးအီၤ, ဒီး လ့ၣ်ကဟၣ်အခိၣ်တဖၣ်လီၤ.
\p
\v 10 ဒီးအဒိၣ်ပူထီၣ်ကွံာ်လၢယူဒၤအစုဖီလာ် တုၤမုၢ်မဆါ တနံၤအံၤလီၤ. တုၤနုၤတစုလံးဘနၤပူထီၣ်ကွံာ်လၢအစု ဖီလာ်လီၤ. အဂ့ၢ်ဒ်အံၤ, အဝဲဒၣ်လဲၤသဒၣ်လံယွၤအပၢ် အကစၢ်လံ.
\p
\v 11 ဒီးမၤထီၣ်တၢ်အလီၢ်ထီၣ်ထီတဖၣ် လၢယူဒၤကစၢၢ် ကလိအလိၤ, ဒီးဒုးမၤကမၣ်မုၣ်ကမၣ်ခွါလၢ ပှၤအိၣ်ဝဲ ဆိးဝဲလၢယရူၤၡလ့ၣ်တဖၣ်, ဒီးကလံာ်ယူဒၤလီၤ.
\p
\v 12 ဒီးလံာ်တဘ့ၣ်ဟဲဆူအအိၣ် လၢဝံအ့ၤလံယၤ, ဒီးစံး ဝဲဒၣ်, ယွၤ, နပၢ်စီၤဒၤဝံးအကစၢ်စံးဒ်အံၤ, နပၢ်စီၤယ ဟိၡၤဖးအကျဲတဖၣ်မ့ၢ်ဂ့ၤ, ယူဒၤအစီၤပၤအၤစါအကျဲ မ့ၢ်ဂ့ၤ, မ့ၢ်နတပိာ်ဘၣ်ဒီး,
\v 13 မ့ၢ်နပိာ်အံၣ်စရ့လးအစီၤပၤ တဖၣ်အကျဲ, ဒီးနဒုးမၤကမၣ်မုၣ်ကမၣ်ခွါလၢယူဒၤဖိ, ဒီးပှၤအိၣ်ဝဲဆိးဝဲလၢယရူၤၡလ့ၣ်အပူၤ, ဒ်စီၤအၤဃာ်အ ပှၤဟံၣ်ဖိအတၢ်မၤကမၣ်မုၣ်ကမၣ်ခွါအသိးန့ၣ်, ဒီးနမၤ သံနဒီပုၢ်ဝဲၢ်လၢနပၢ်အပှၤဟံၣ်ဖိအကျါ လၢအဂ့ၤန့ၢ်နၤ တက့ၢ်သတးဒီး,
\v 14 ကွၢ်ကွၢ်, ယွၤကတီၢ်နပှၤဂီၢ်မုၢ်, ဒီးန ဖိနမါ, ဒီးနဖိနလံၤ, ဒီးနတၢ်ဖိတၢ်လံၤခဲလၢာ်လၢတၢ် တီၢ်ဖးဒိၣ်လီၤ.
\v 15 ဒီးနကဆါထီၣ်နးနးကလဲာ်လၢနပှံာ် ဆါတုၤလီၤလၢနပှံာ်ကလီၤသွီတနံၤဘၣ်တနံၤ လၢတၢ် ဆါအဃိလီၤ.
\p
\v 16 ဒီးယွၤထိၣ်ဂဲၤ ပှၤဖလ့ၡသးဖိအသိး, ဒီးပှၤဧ့ရ့းဖိအ သးလၢအအိၣ်ဘူးဒီးပှၤကူၤၡးဖိတဖၣ် ထီဒါစီၤယဟိရၣ် လီၤ.
\v 17 ဒီးအဝဲသ့ၣ်တဖၣ်န့ၣ်ဟဲထီၣ်ဆူယူဒၤ, ဒီးဘၢၣ် ဖျိတၢ်, ဒီးစိာ်ထီၣ်ကွံာ်ကယဲၢ်တၢ်ဖိတၢ်လံၤလၢအအိၣ် ဝဲလၢစီၤပၤအဟံၣ်ပူၤ, ဒီးအဖိခွါစ့ၢ်ကီး, ဒီးအမါတဖၣ်, ဒီးအဖိတအိၣ်လီၤတဲာ်ဘၣ်, အိၣ်လီၤတဲာ်ထဲအဖိသဒါ စီၤအဃၤစယၤတဂၤဧိၤလီၤ.
\p
\v 18 ဒီးတၢ်တဖၣ်ခဲလၢာ်န့ၣ်အလီၢ်ခံ ယွၤတီၢ်အီၤလၢအ ပှံာ်ပူၤလၢတၢ်ဆါလၢအဘျါတသ့ဘၣ်.
\v 19 ဒီးတၢ်မၤအ သးလၢ မုၢ်နံၤတဖၣ်အတီၢ်ပူၤ, လၢခံနံၣ်အကတၢၢ်န့ၣ် အပှံာ်လီၤသွီလၢအတၢ်ဆါအဃိ, ဒီးသံဝဲလၢအတၢ်ဆါ လၢအအၢအဃိ, ဒီးအပှၤဂီၢ်မုၢ် တဆိၣ်ကဲၤဘၣ်တၢ် ဘၣ်, ဒ်အပၢ်တဖၣ်အတၢ်ဆိၣ်ကဲၤအသိးန့ၣ်ဘၣ်.
\p
\v 20 လၢအကဲသီစီၤပၤန့ၣ်အသးပှၢ်သၢဆံခံနံၣ်, ဒီးကဲစီၤ ပၤလၢယရူၤၡလ့ၣ်အပူၤဃိးနံၣ်, ဒီးက့ၤက့ၤဝဲ, ဒီးပှၤတ သးလီဘၣ်အီၤဘၣ်. ဒီးပှၤခူၣ်လီၤကွံာ်အီၤလၢစီၤဒၤဝံး အဝ့ၢ်ပူၤလီၤ. ဘၣ်ဆၣ်ဒီးတမ့ၢ်ဘၣ်လၢစီၤပၤအတၢ်သွၣ် ခိၣ်အပူၤဘၣ်.
\c 22
\cl ၂၂
\p
\v 1 ဒီးပှၤအိၣ်ဝဲဆိးဝဲလၢ ယရူၤၡလ့ၣ်အပူၤတဖၣ်န့ၣ်ပာ် အဖိသဒါစီၤအဃၤစယၤလၢစီၤပၤလၢအလီၢ်လီၤ. အဂ့ၢ် ဒ်အံၤ, ပှၤတဖုလၢအဟဲဒီးပှၤဧ့ရ့းဖိဆူ ပှၤသူၣ်ဒဲအလီၢ် ပူၤန့ၣ်မၤသံတ့ၢ်ဝဲအဝဲၢ်ခဲလၢာ်လီၤ. ဒီးယူဒၤအစီၤပၤယ ဟိရၣ်အဖိခွါစီၤအဃၤစယၤကဲထီၣ်စီၤပၤလီၤ.
\p
\v 2 လၢစီၤအဃၤစယၤ ကဲသီစီၤပၤန့ၣ် အသးပှၢ်လွံၢ်ဆံ ခံနံၣ်, ဒီးကဲစီၤပၤတနံၣ်လၢယရူၤၡလ့ၣ်အပူၤ, ဒီးအမိၢ် အမံၤမ့ၢ်နီၢ်ဧသၤလယၤ, စီၤဧိၣ်ရံၤအဖိမုၣ်လီၤ.
\v 3 အဝဲ ဒၣ်ပိာ်စ့ၢ်ကီးစီၤအၤဃာ်, အပှၤဟံၣ်ဖိအကျဲလီၤ. အဂ့ၢ် ဒ်အံၤ, အမိၢ်မ့ၢ်ပှၤကူၣ်လိာ်အသးဒီးအီၤ ဒ်သိးအကမၤ တၢ်အၢလီၤ.
\p
\v 4 ဒီးမၤတၢ်အၢလၢယွၤအမဲာ် ဒ်စီၤအၤဃာ်အပှၤဟံၣ်ဖိ အသိးန့ၣ်လီၤ. အဂ့ၢ်ဒ်အံၤ, လၢအပၢ်သံအလီၢ်ခံန့ၣ်အ ဝဲသ့ၣ်မ့ၢ်ပှၤကူၣ်လိာ်အသးဒီးအီၤ တုၤအတုၤလၢတၢ် ဟးဂီၤလီၤ.
\p
\v 5 လဲၤစ့ၢ်ကီးဝဲဖဲဒၣ်အဝဲသ့ၣ်ကူၣ်လိာ်ဒီးအီၤ, ဒီးလဲၤဝဲ ဒီးစီၤအၤဃာ်အဖိခွါ စီၤယဟိရၣ်ဆူတၢ်ဒုးသုးဒီး စူၤရံ အစီၤပၤဃစ့လးလၢ ရၤမိးကံးလဧးအပူၤ, ဒီးပှၤစူၤရံဖိ ဆဲးဘၣ်စီၤယဟိရၣ်လီၤ.
\v 6 ဒီးစီၤယဟိရၣ်က့ၤကဒါက့ၤ ဝဲဆူယံးစရ့လး, ဒ်သိးအပူၤလီၢ်လၢပှၤစူၤရံဖိမၤအီၤလၢ ရၤမါဖဲအဒုးသုးဒီး စူၤရံအစီၤပၤဃစ့လးတဖၣ်န့ၣ် က ဘျါက့ၤဝဲလီၤ. ဒီးယူဒၤအစီၤပၤယဟိရၣ်အဖိခွါ စီၤအ ဃၤစယၤန့ၣ် လဲၤလီၤအိၣ်သကိး စီၤအၤဃာ်အဖိခွါစီၤ ယဟိရၣ်လၢယံးစရ့လးအပူၤလီၤ. အဂ့ၢ်ဒ်အံၤ, ဆါဝဲ လီၤ.
\p
\v 7 ဒီးစီၤအဃၤစယၤ ဘၣ်တၢ်မၤဟးဂီၤန့ၣ်ကဲထီၣ်ဝဲလၢ ယွၤလၢအဟဲဝဲဆူစီၤယဟိရၣ်အဃိလီၤ. ဒီးတုၤအတုၤ ဝဲဒီး, လဲၤထီၣ်ဝဲဒီးစီၤယဟိရၣ်ထီဒါ စီၤနံၣ်ၡံၤအဖိခွါ စီၤယ့ၤဟူလၢယွၤဖှူအီၤ, ဒ်သိးအကဒီၣ်တဲာ်ကွံာ်စီၤအၤ ဃာ်အပှၤဟံၣ်ဖိလီၤ.
\p
\v 8 ဒီးတုၤစီၤယ့ၤဟူမၤတၢ်စံၣ်ညီၣ်လၢ စီၤအၤဃာ်အပှၤ ဟံၣ်ဖိဒီး, တၢ်မၤအသးလၢအထံၣ်န့ၢ် ယူဒၤအပဒိၣ်ဖး ဒိၣ်တဖၣ်, ဒီးစီၤအဃၤစယၤအဒီပုၢ်ဝဲၢ်တဖၣ်အဖိခွါလၢ အမၤစီၤအဃၤစယၤအတၢ်, ဒီးမၤသံအီၤလီၤ.
\p
\v 9 ဒီးဃုစီၤအဃၤစယၤ, ဒီးပှၤဖီၣ်န့ၢ်အီၤ (အဂ့ၢ်ဒ်အံၤ, အိၣ်ခူသူၣ်လၢၡၤမရံအပူၤ), ဒီးဟဲစိာ်အီၤဆူစီၤယ့ၤဟူ အအိၣ်, ဒီးပှၤမၤသံအီၤ, ဒီးခူၣ်လီၤကွံာ်အီၤလီၤ. အဂ့ၢ် ဒ်အံၤ, စံးဝဲဒၣ်, မ့ၢ်စီၤယဟိၡၤဖးလၢအဃုယွၤလၢအ သးဒီဖျၢၣ်ညါအဖိခွါလီၤ. ဒီးစီၤအဃၤစယၤအပှၤဟံၣ်ဖိ ဟံးဃာ်ဘီဧိၤမုၢ်ဧိၤတသ့ဘၣ်.
\p
\v 10 ဒီးတုၤ စီၤအဃၤစယၤအမိၢ် နီၢ်ဧသၤလယၤတဂၤ ထံၣ်ဝဲလၢအဖိခွါသံဒီး, ဂဲၤဆၢထၢၣ်ဝဲ, ဒီးမၤဟးဂီၤယူဒၤ အပှၤဟံၣ်ဖိအစီၤပၤအချံအသၣ်ခဲလၢာ်လီၤ.
\p
\v 11 ဒီးစီၤပၤအဖိမုၣ်, နီၢ်ယဟိၤရှ့ဘၤတဂၤဟံးန့ၢ် စီၤအ ဃၤစယၤအဖိခွါစီၤယိၤအၣ်, ဒီးဟုၣ်န့ၢ်အီၤလၢစီၤပၤအ ဖိခွါလၢအဘၣ်တၢ်မၤသံအီၤအကျါ, ဒီးပာ်ခူသူၣ်အီၤ, အဝဲဒၣ်, ဒီးအပှၤဒုးအီၣ်နုၢ်ထံတဂၤလၢဒၢးပူၤလီၤ. ဒီး စီၤပၤယဟိရၣ်အဖိမုၣ်, ပှၤလုၢ်တၢ်အဒိၣ်စီၤယဟိယဒါ အမါနီၢ်ယဟိရှ့ဘၤ (အဂ့ၢ်ဒ်အံၤ, မ့ၢ်စီၤအဃၤစယၤ အဒီပုၢ်ဝဲၢ်မုၣ်), ပာ်အီၤသဒၢဒီး နီၢ်ဧသၤလယၤအမဲာ်, ဒီးတမၤသံဘၣ်ဝဲဘၣ်.
\p
\v 12 ဒီးအဝဲဒၣ်အိၣ်ခူသူၣ်ဒီးအီၤ လၢယွၤအဟံၣ်ပူၤဃုနံၣ် လီၤ. ဒီးနီၢ်ဧသၤလယၤန့ၣ် ကဲထီၣ်နီၢ်ပၤမုၣ်လၢကီၢ် အဖီခိၣ်လီၤ.
\c 23
\cl ၂၃
\p
\v 1 ဒီးနွံနံၣ်တနံၣ်န့ၣ် စီၤယဟိယဒါပာ်ဆူၣ်ထီၣ်အသး, ဒီးဟံးန့ၢ်ပှၤတကယၤအခိၣ်, စီၤယရိဃၣ်အဖိခွါစီၤဧစၤ ရယၤ, ဒီးစီၤယိဃၤနၣ်အဖိခွါစီၤယံးၡမၤဧ့လး, ဒီးစီၤ ဧိၤဘ့းအဖိခွါစီၤဧစၤရယၤ, ဒီးစီၤဧဒါယၤအဖိခွါစီၤမၤစ့ ယၤ, ဒီးစီၤစံးကရံးအဖိခွါစီၤအလံၡဖး, ဒီးအၢၣ်လီၤအီ လီၤတၢ်ဒီးအီၤလီၤ.
\p
\v 2 ဒီးအဝဲသ့ၣ်လဲၤဝ့ၤဝီၤတၢ်လၢ ယူဒၤအပူၤ, ဒီးဒုးအိၣ် ဖှိၣ်ရိဖှိၣ်ပှၤလ့ၤဝံဖိ လၢယူဒၤအဝ့ၢ်ခဲလၢာ်, ဒီးအံၣ်စရ့ လးအပၢ်တဖၣ်အခိၣ်တဖၣ်, ဒီးဟဲဝဲဆူယရူၤၡလ့ၣ်အ ပူၤလီၤ.
\p
\v 3 ဒီးပှၤအိၣ်ဖှိၣ်ခဲလၢာ်န့ၣ် အၢၣ်လီၤအီလီၤတၢ်ဒီး စီၤ ပၤလၢယွၤအဟံၣ်ပူၤလီၤ. ဒီးအဝဲဒၣ်စံးဘၣ်အီၤ, ကွၢ် ကွၢ်, စီၤပၤအဖိခွါကကဲထီၣ်စီၤပၤဒ်ယွၤစံးတၢ်လၢ စီၤ ဒၤဝံးအဖိခွါအဂ့ၢ်အကျိၤအသိးန့ၣ်လီၤ.
\p
\v 4 အအံၤမ့ၢ်တၢ်လၢ သုဘၣ်မၤတမံၤ, သုဝဲသ့ၣ်တဖၣ် သၢဖုတဖုလၢ အလဲၤနုာ်လၢအိၣ်ဘှံးအနံၤတဖၣ်လၢပှၤ လုၢ်တၢ်အဒိၣ်, ဒီးပှၤလ့ၤဝံဖိအကျါကကဲထီၣ်ပှၤပၢၤတၢ် ဖိလၢကျဲစၢၤအခီၣ်ထံး,
\v 5 ဒီးပှၤသၢဖုတဖုကအိၣ်လၢစီၤ ပၤအဟံၣ်, ဒီးပှၤသၢဖုတဖုကအိၣ်ဝဲလၢတၢ်အခီၣ်ထံး အပဲတရီ, ဒီးပှၤဂီၢ်မုၢ်ခဲလၢာ်ဘၣ်အိၣ်ဝဲလၢယွၤအဟံၣ် အဂၢၤတဖၣ်အပူၤလီၤ.
\v 6 ဒီးဒုးလဲၤနုာ်ထဲ ပှၤလုၢ်တၢ်အ ဒိၣ်တဖၣ်ဒီးပှၤလ့ၤဝံဖိလၢအမၤတၢ်တဖၣ်န့ၣ်ဧိၤတက့ၢ်. အဝဲသ့ၣ်တဖၣ်န့ၣ်ကလဲၤနုာ်ဘၣ်လီၤ. အဂ့ၢ်ဒ်အံၤ, မ့ၢ် အစီဆှံဝဲလီၤ. မ့မ့ၢ်ပှၤဂီၢ်မုၢ်ဘၣ်ခိးယွၤအတၢ်ကွၢ်လီၤ.―
\p
\v 7 ဒီးပှၤလ့ၤဝံဖိဘၣ်ကဝီၤဃာ်စီၤပၤဝးတရံးအီၤ, တဂၤဒီး အစုကဝဲၤလၢအစုပူၤ, တဂၤဒီးအစုကဝဲၤလၢအစုပူၤဒီး ဖဲဒၣ်ပှၤလၢအလဲၤနုာ်လၢဟံၣ်အပူၤ, ကဘၣ်တၢ်မၤသံ အီၤလီၤ. ဒီးတုၤစီၤပၤဟးထီၣ်, ဒီးတုၤအဟဲနုာ်ဒီး, အိၣ် သုဝဲဒီးစီၤပၤတက့ၢ်.
\p
\v 8 ဒီးပှၤလ့ၤဝံဖိဒီးယူဒၤခဲလၢာ်န့ၣ် မၤဝဲဒ်ကယဲၢ်တၢ်လၢ ပှၤလုၢ်တၢ်အဒိၣ် စီၤယဟိယဒါမၤလိာ်ဝဲအသိးန့ၣ်, ဒီး ဟံးန့ၢ်စုာ်စုာ်အပှၤလၢအကဟဲနုာ်လၢ မုၢ်အိၣ်ဘှံးအနံၤ, ဒီးပှၤလၢအကဟးထီၣ်လၢ အိၣ်ဘှံးအနံၤလီၤ. အဂ့ၢ်ဒ် အံၤ, ပှၤလုၢ်တၢ်အဒိၣ် စီၤယဟိယဒါတပျၢ်ဘၣ်ပှၤအ တီၤတဖၣ်ဘၣ်.
\p
\v 9 ဒီးပှၤလုၢ်တၢ်အဒိၣ် စီၤယဟိယဒါဟ့ၣ်လီၤပှၤတက ယၤအခိၣ်တဖၣ်လၢစီၤပၤဒၤဝံးအဘီတဖၣ်, ဒီးအကတီၤ ဖးဒိၣ်, ဒီးအကတီၤဖိလၢအအိၣ်ဝဲလၢယွၤအဟံၣ်ပူၤလီၤ.
\p
\v 10 ဒီးပှၤပာ်ပှၤဂီၢ်မုၢ်ခဲလၢာ် တဂၤအိၣ်ဒီးအစုကဝဲၤလၢ အစုပူၤ, တဂၤအိၣ်ဒီးအစုကဝဲၤလၢအစုပူၤ, အိၣ်ဝးတ ရံးစီၤပၤလၢဟံၣ်သနၢၣ်လၢစုထွဲပၢၢ်လၢဟံၣ်သနၢၣ်လၢ စုစ့ၣ်, လၢတၢ်လုၢ်လီၢ်ဒီးဟံၣ်အဃၢၤန့ၣ်လီၤ.
\p
\v 11 ဒီးဟဲစိာ်စီၤပၤအဖိခွါ, ဒီးဒုးကုာ်အီၤလၢခိၣ်သလုး, ဒီးပာ်တၢ်အၢၣ်လီၤအီလီၤ, ဒီးပာ်အီၤလၢစီၤပၤ, ဒီးစီၤ ယဟိယဒါဒီးအဖိခွါတဖၣ်ဖှူအီၤ, ဒီးစံးဝဲဒၣ်, မ်စီၤပၤ မူဝဲတက့ၢ်.
\p
\v 12 ဒီးတုၤနီၢ်ဧသၤလယၤနၢ်ဟူပှၤဂီၢ်မုၢ်ဃ့ၢ်ဝဲ, ဒီးစံးထီၣ် ပတြၢၤစီၤပၤအသီဒီး, ဟဲဝဲဆူပှၤဂီၢ်မုၢ်အအိၣ်လၢယွၤအ ဟံၣ်ပူၤလီၤ.
\v 13 ဒီးကွၢ်ဝဲ, ဒီးကွၢ်ကွၢ်, စီၤပၤဆၢထၢၣ်လၢ အလီၢ်ထီၣ်ထီ, ဖဲတၢ်လဲၤနုာ်န့ၣ်, ဒီးပဒိၣ်ဖးဒိၣ်တဖၣ်, ဒီးပှၤအူကွဲၤတဖၣ်အိၣ်ဝဲလၢစီၤပၤအဃၢၤန့ၣ်လီၤ. ဒီးကီၢ် အပှၤဂီၢ်မုၢ်ခဲလၢာ်သူၣ်ခုသးခုဒီးအူကွဲၤ, ဒီးပှၤသးဝံၣ်တၢ် ဖိအိၣ်ဝဲဒီးဒံၣ်ဒၢပီၤဒွါ, ဒီးပှၤလၢအသိၣ်လိတၢ်စံးထီၣ် ပတြၢၤလီၤ. ဒီးနီၢ်ဧသၤလယၤဖှီအဆ့, ဒီးကိးထီၣ်, တၢ် ပူထီၣ်, တၢ်ပူထီၣ်န့ၣ်လီၤ.
\p
\v 14 ဒီးပှၤလုၢ်တၢ်အဒိၣ် စီၤယဟိယဒါ ဒုးလဲၤထီၣ်ပှၤတ ကယၤအခိၣ်တဖၣ်, ပှၤသုးမုၢ်အခိၣ်တဖၣ်, ဒီးစံးဘၣ် အီၤ, ဟီထီၣ်ကွံာ်အီၤလၢဟံၣ်ပူၤလၢ တၢ်အဂ့ၢ်တဖၣ် ဆူခိ, ဒီးမ်ပှၤလၢအပိာ်ထွဲအခံန့ၣ် ဘၣ်တၢ်မၤသံအီၤ လၢနးတက့ၢ်. အဂ့ၢ်ဒ်အံၤ, ပှၤလုၢ်တၢ်အဒိၣ်စံးတ့ၢ်ဝဲ ဒၣ်, မ်သုသုတမၤသံအီၤလၢယွၤအဟံၣ်ပူၤတဂ့ၤ.
\p
\v 15 ဒီးပှၤဟံးဃာ်အီၤလၢအစု, ဒီးလဲၤဝဲလၢကျဲလၢ က သ့ၣ်တဖၣ် ဟဲဝဲဆူစီၤပၤအဟံၣ်, ဒီးပှၤမၤသံအီၤဖဲန့ၣ် လီၤ.
\p
\v 16 ဒီးစီၤယဟိယဒါအၢၣ်လီၤအီလီၤတၢ်, ဒီးဒုးအၢၣ်လီၤ ပှၤဂီၢ်မုၢ်ခဲလၢာ်, ဒီးစီၤပၤဒ်သိးအကကဲထီၣ်ယွၤအပှၤဂီၢ် မုၢ်လီၤ.
\p
\v 17 ဒီးပှၤဂီၢ်မုၢ်ခဲလၢာ်လဲၤဆူ ဘဧၤလးအဟံၣ်ပူၤ, ဒီးမၤ လီၤပှီၢ်ဝဲ, ဒီးမၤကၢ်လီၤကလဲအတၢ်လုၢ်လီၢ်ဒီးအတၢ်ဂီၤ, ဒီးမၤသံဘဧၤလးအပှၤလုၢ်တၢ်အဒိၣ် စီၤမးတၣ်လၢတၢ် လုၢ်လီၢ်တဖၣ်အမဲာ်ညါလီၤ.
\v 18 ဒီးစီၤယဟိယဒါပာ်လီၤ ယွၤအဟံၣ်အတၢ်မၤတဖၣ်, လၢပှၤလုၢ်တၢ်အဒိၣ်ပှၤလ့ၤ ဝံဖိအစုပူၤ, လၢစီၤဒၤဝံးနီၤဖးဝဲအဆၢလၢယွၤအဟံၣ်ပူၤ ဒ်သိးအကလုၢ်ယွၤလၢတၢ်လုၢ်မ့ၣ်အူ, ဒ်တၢ်ကွဲးအသး လၢစီၤမိၤရှ့အတၢ်သိၣ်တၢ်သီအသိးန့ၣ် အိၣ်ဒီးတၢ်သူၣ် ခုသးခု, ဒီးသးဝံၣ်တၢ်ဒ်စီၤဒၤဝံးမၤလိာ်ဝဲအသိးန့ၣ်လီၤ.―
\p
\v 19 ဒီးပာ်ပှၤပၢၤတၢ်ဖိဖဲ ယွၤအဟံၣ်အပဲတရီတဖၣ်ဒ်သိးတၢ် တကဆှီဘၣ်အသုတဟဲနုာ်နီတမံၤတဂ့ၤလီၤ.
\p
\v 20 ဒီးဟံးန့ၢ်ပှၤတကယၤအခိၣ်တဖၣ်, ဒီးပှၤအိၣ်ဒီးအ ကဟုကညီၢ်တဖၣ်, ဒီးပှၤပၢၤပှၤဂီၢ်မုၢ်, ဒီးကီၢ်အပှၤဂီၢ် မုၢ်ခဲလၢာ်, ဒီးဟဲစိာ်စီၤပၤလၢယွၤအဟံၣ်, ဒီးဟဲဝဲလၢ ပဲတရီထီအပူၤဆူစီၤပၤအဟံၣ်ပူၤ, ဒီးဒုးဆ့ၣ်နီၤစီၤပၤလၢ ဘီမုၢ်အလီၢ်ပစိာ်အဖီခိၣ်လီၤ.
\p
\v 21 ဒီးကီၢ်အပှၤဂီၢ်မုၢ်ခဲလၢာ် သူၣ်ခုသးခု, ဒီးဝ့ၢ်အိၣ်ဃူ အိၣ်ဖိးဒီးပှၤမၤသံနီၢ်ဧသၤလယၤလၢနးလီၤ.
\c 24
\cl ၂၄
\p
\v 1 ဒီးလၢစီၤယိၤအၣ်ကဲသီစီၤပၤန့ၣ် အသးပှၢ်နွံနံၣ်, ဒီး ကဲစီၤပၤလၢယရူၤၡလ့ၣ်အပူၤအနံၣ်လွံၢ်ဆံ, ဒီးအမိၢ်အ မံၤမ့ၢ်နီၢ်စံဘယၤဘၣ်ဃးဒီးဘ့ၢ်ၡဘၤလီၤ.
\v 2 ဒီးကယဲၢ်အပှၤလုၢ်တၢ်အဒိၣ် စီၤယဟိယဒါအမုၢ်နံၤခဲလၢာ်န့ၣ် စီၤယိၤအၣ်မၤတၢ်အလိၤလၢယွၤအမဲာ်လီၤ.―
\p
\v 3 ဒီးစီၤယဟိယဒါဟံးန့ၢ်ဝဲလၢအဂီၢ် လၢအမါခံဂၤ, ဒီး အဝဲဒၣ်ထီၣ်ဖိဖိခွါတဖၣ်, ဒီးဖိမုၣ်တဖၣ်လီၤ.
\p
\v 4 ဒီးတၢ်န့ၣ်အလီၢ်ခံတၢ်မၤအသးလၢ စီၤယိၤအၣ်အသး အိၣ်လၢအကမၤက့ၤယွၤအဟံၣ်လီၤ.
\p
\v 5 ဒီးဒုးအိၣ်ဖှိၣ်ရိဖှိၣ်ပှၤလုၢ်တၢ်အဒိၣ်, ဒီးပှၤလ့ၤဝံဖိ, ဒီး စံးဘၣ်အီၤ, လဲၤဆူကယဲၢ်ယူဒၤအဝ့ၢ်တဖၣ်အပူၤ, ဒီး ထၢဖှိၣ်စ့လၢအံၣ်စရ့လးဖိခဲလၢာ်ဒ်သိး သုကမၤက့ၤသု ကစၢ်အဟံၣ်တနံၣ်ဘၣ်တနံၣ်တက့ၢ်. ဒီးမၤတၢ်အံၤချ့ချ့ တက့ၢ်. ဘၣ်ဆၣ်ဒီးပှၤလ့ၤဝံဖိတမၤဘၣ်ချ့ချ့ဘၣ်.
\p
\v 6 ဒီးစီၤပၤကိးန့ၢ် တၢ်အခိၣ်စီၤယဟိယဒါ, ဒီးစံးဘၣ် အီၤ, နတမၢဘၣ်ပှၤလ့ၤဝံဖိဟဲစိာ်ယွၤအခ့အပှၤစီၤမိၤရှ့ အတၢ်ထၢဖှိၣ်လၢယူဒၤ, ဒီးလၢယရူၤၡလ့ၣ်အပူၤ, ဒီး လၢအံၣ်စရ့လးအပှၤအိၣ်ဖှိၣ်ဖိ လၢတၢ်အၢၣ်လီၤအီလီၤ အဒဲအဂီၢ်န့ၣ်မ့ၢ်အဘၣ်မနုၤလဲၣ်,
\v 7 အဂ့ၢ်ဒ်အံၤ, ပိာ်မုၣ် အအၢနီၢ်ဧသၤလယၤအဖိခွါတဖၣ် မၤဟးဂီၤတ့ၢ်ယွၤအ ဟံၣ်, ဒီးကယဲၢ်တၢ်မၤဘူၣ်လၢယွၤအဟံၣ်ပူၤန့ၣ် ဟ့ၣ် လီၤဝဲလၢဘဧၤလးတဖၣ်လီၤ.
\p
\v 8 ဒီးစီၤပၤမၤလိာ်တၢ်ဒီး ပှၤမၤတလါတဖျၢၣ်, ဒီးပာ်ဝဲ လၢခိဖဲယွၤအဟံၣ်အပဲတရီန့ၣ်လီၤ.
\p
\v 9 ဒီးကိးထီၣ်တၢ်လၢယူဒၤဒီကီၢ်ညါ, ဒီးလၢယရူၤၡလ့ၣ် ဒီဝ့ၢ်ညါဒ်သိး ပှၤကဟဲစိာ်တၢ်ထၢဖှိၣ်လၢယွၤအခ့အပှၤ စီၤမိၤရှ့ပာ်လၢ အံၣ်စရ့လးအဖီခိၣ်, လၢပှၢ်မုၢ်ကနၢန့ၣ် ဆူယွၤအအိၣ်လီၤ.
\p
\v 10 ဒီးပဒိၣ်ဖးဒိၣ်တဖၣ်, ဒီးပှၤဂီၢ်မုၢ်ခဲလၢာ် သူၣ်ခုသးခု ဒီးဟဲစိာ်တၢ်, ဒီးတ့ၢ်နုာ်လီၤလၢတလါတဖျၢၣ်အပူၤတုၤ အလၢာ်လီၤ.
\p
\v 11 ဒီးအကတီၢ်လၢ ပှၤဟဲစိာ်တလါန့ၣ်ဆူ စီၤပၤအပဒိၣ် ဖးဒိၣ်အအိၣ်လၢပှၤလ့ၤဝံဖိအစုပူၤန့ၣ် တုၤအထံၣ်ဘၣ် လၢစ့အိၣ်အါမးလၢတလါပူၤန့ၣ်ဒီး, တၢ်မၤအသးလၢ စီၤပၤအပှၤကွဲးလံာ်တဂၤ, ဒီးပှၤလုၢ်တၢ်အခိၣ်အပဒိၣ်တ ဂၤဟဲလူလီၤန့ၢ်ဝဲ, ဒီးဟံးန့ၢ်တလါ, ဒီးပာ်လီၤက့ၤအီၤ လၢအလီၢ်ပူၤလီၤ. မၤဝဲဒ်န့ၣ်တနံၤဘၣ်တနံၤ, ဒီးထၢဖှိၣ် စ့အါအါကလဲာ်လီၤ.
\v 12 ဒီးစီၤပၤ, ဒီးစီၤယဟိယဒါဟ့ၣ် လီၤဝဲလၢပှၤမၤယွၤအဟံၣ်အတၢ်မၤ, ဒီးငါပှၤမၤတၢ်လၢ လၢၢ်, ဒီးပှၤမၤတၢ်လၢသ့ၣ်ဖိတဖၣ်လၢစ့ ဒ်သိးအက မၤက့ၤယွၤအဟံၣ်, ဒီးပှၤလၢအမၤတၢ်လၢထး, ဒီးလၢ တိၢ်စ့ၢ်ကီးဒ်သိးအကမၤက့ၤယွၤအဟံၣ်လီၤ.
\p
\v 13 ဒီးပှၤမၤတၢ်ဖိန့ၣ်မၤတၢ်, ဒီးမၤက့ၤတၢ်ဝံၤ, ဒီးမၤဂၢၢ် မၤကျၢၤယွၤအဟံၣ်, ဒီးမၤအီၤခၢၣ်သနၢၢ်လီၤ.
\p
\v 14 ဒီးမၤဝဲဝံၤဒီးဟဲစိာ်စ့လၢအအိၣ်လီၤတဲာ်ဆူစီၤပၤ, ဒီး ဆူစီၤယဟိယဒါအအိၣ်, ဒီးပှၤတ့တၢ်အဃၢၤအဃိၢ်လၢ ယွၤအဟံၣ်အဂီၢ်, တၢ်အဃၢၤအဃိၢ်လၢ ပှၤမၤတၢ်အ ဂီၢ်, ဒီးလၢလုၢ်တၢ်အဂီၢ်, ဒီးနီၣ်တၢၤတဖၣ်, ဒီးတၢ်အ ဃၢၤအဃိၢ်ထူ, ဒီးတၢ်အဃၢၤအဃိၢ်စ့လီၤ. ဒီးလုၢ်တၢ် လုၢ်မ့ၣ်အူလၢယွၤအဟံၣ်ပူၤတထံၣ်ဃီလၢ စီၤယဟိယ ဒါအမုၢ်နံၤခဲလၢာ်အတီၢ်ပူၤလီၤ.
\p
\v 15 ဒီးစီၤယဟိယဒါအသးပှၢ်ထီၣ်, ဒီးဖဲအသံန့ၣ်ပှဲၤဝဲဒီး နံၤတဖၣ်လီၤ. တုၤအသံဒီး, အသးပှၢ်အနံၣ်တကယၤ သၢဆံလီၤ.
\v 16 ဒီးပှၤခူၣ်လီၤကွံာ်အီၤလၢစီၤဒၤဝံးအဝ့ၢ်ပူၤ လၢစီၤပၤအကျါလီၤ. အဂ့ၢ်ဒ်အံၤ, လၢယွၤအဂီၢ်မ့ၢ်ဂ့ၤ, လၢအပှၤဟံၣ်ဖိအဂီၢ်မ့ၢ်ဂ့ၤ, မၤတၢ်ဂ့ၤလၢအံၣ်စရ့လးအ ပူၤလီၤ.
\p
\v 17 ဒီးလၢစီၤယဟိယဒါသံဝဲအလီၢ်ခံန့ၣ်, ယူဒၤအပဒိၣ် ဖးဒိၣ်တဖၣ်ဟဲဝဲ, ဒီးတီၤလီၤကဒွံကျိာ်လၢ စီၤပၤအမဲာ် ညါ, ဒီးစီၤပၤဒိကနၣ်အကလုၢ်လီၤ.
\p
\v 18 ဒီးလဲၤသဒၣ် ယွၤအပၢ်တဖၣ်အကစၢ်အဟံၣ်, ဒီးမၤ အရှ့ရၤ, ဒီးတၢ်ဂီၤတဖၣ်အတၢ်, ဒီးတၢ်သးထီၣ်ဘၣ်ယူ ဒၤ, ဒီးယရူၤၡလ့ၣ်လၢတၢ်မၤကမၣ်တၢ်န့ၣ်အဃိလီၤ.
\p
\v 19 ဒီးမၢလီၤဝံတဖၣ်ဆူအအိၣ်ဒ်သိး အကဒုးဟဲက့ၤအီၤ ဆူယွၤအအိၣ်, ဒီးအဝဲသ့ၣ်အုၣ်အသး ထီဒါအီၤဘၣ် ဆၣ်ဒီး, တဒိကနၣ်ဘၣ်ဝဲဘၣ်.
\p
\v 20 ဒီးယွၤအသးလီၤဘၣ်ပှၤလုၢ်တၢ်အဒိၣ် စီၤယဟိယဒါ အဖိခွါစီၤစကၤရယၤအလိၤ, လၢအဆၢထၢၣ်လၢပှၤဂီၢ် မုၢ်အဖီခိၣ်, ဒီးစံးဘၣ်အီၤ, ယွၤစံးဒ်အံၤ, သုလုၣ်သ့ၣ် ခါပတာ်ယွၤအတၢ်မၤလိာ်တဖၣ် တုၤသုဘီၣ်ထီၣ်ညီ ထီၣ်တသ့ဘၣ်န့ၣ် မ့ၢ်အဘၣ်မနုၤလဲၣ်. မ့ၢ်သုလဲၤသ ဒၣ်ယွၤဒီး, ယွၤလဲၤသဒၣ်သုစ့ၢ်ကီးလီၤ.
\p
\v 21 ဒီးပှၤကူၣ်တၢ်ထီဒါအီၤ, ဒီးကွံာ်အီၤလၢလၢၢ်လၢ စီၤ ပၤမၤလိာ်တၢ်အဃိလၢယွၤအဟံၣ်အဂၢၤပူၤလီၤ.
\p
\v 22 ဒီးစီၤပၤယိၤအၣ်တသ့ၣ်နီၣ်ထီၣ်က့ၤ တၢ်ဘျုးတၢ်ဖှိၣ် လၢအဝဲဒၣ်အပၢ်စီၤယဟိယဒါမၤအီၤဘၣ်. ဒီးမၤသံအ ဖိခွါ, ဒီးတုၤအသံဒီးစံးဝဲဒၣ်, မ်ယွၤကွၢ်ဝဲ, ဒီးဃုတၢ် တက့ၢ်.
\p
\v 23 ဒီးတၢ်လၢနံၣ်န့ၣ်ဆၢအလီၢ်ဒီး, တၢ်မၤအသးလၢစူၤ ရံအပှၤသုးမုၢ်ဟဲထီဒါအီၤ, ဒီးဟဲဝဲဆူယူဒၤ, ဒီးယရူၤၡ လ့ၣ်, ဒီးမၤဟးဂီၤကယဲၢ်ပှၤဂီၢ်မုၢ်အပဒိၣ်ဖးဒိၣ်ခဲလၢာ် လၢပှၤဂီၢ်မုၢ်အကျါ, ဒီးတၢ်ဟ့ၣ်ယုၢ်အတၢ်ဂုာ်န့ၢ်ခဲလၢာ် ဆူဒၤမ့ၤစ့းအစီၤပၤလီၤ.
\p
\v 24 အဂ့ၢ်ဒ်အံၤ, ပှၤစူၤရံဖိအပှၤသုးမုၢ်ဟဲစှၤဂၤ, ဒီးယွၤ ဟ့ၣ်လီၤပှၤသုးမုၢ်အါဂၤလၢအစုပူၤ လၢအလဲၤသဒၣ် ယွၤအပၢ်အကစၢ်အဃိလီၤ. ဒီးမၤတၢ်စံၣ်ညီၣ်လၢ စီၤ ယိၤအၣ်အလိၤလီၤ.
\p
\v 25 ဒီးတုၤအဟးထီၣ်ကွံာ်လၢအအိၣ်, (အဂ့ၢ်ဒ်အံၤ, ပာ် လီၤတဲာ်အီၤဘၣ်တၢ်ဆါနးနးကလဲာ်.) အခ့အပှၤဒၣ်ဝဲ ကူၣ်တၢ်ထီဒါအီၤလၢပှၤလုၢ်တၢ်အဒိၣ်, စီၤယဟိယဒါ အဖိခွါအသွံၣ်အဃိ, ဒီးမၤသံအီၤလၢအလီၢ်မံပူၤ, ဒီး သံဝဲ, ဒီးပှၤခူၣ်လီၤကွံာ်အီၤလၢစီၤဒၤဝံးအဝ့ၢ်ပူၤဘၣ်ဆၣ် ဒီး, တမ့ၢ်ဘၣ်လၢစီၤပၤအတၢ်သွၣ်ခိၣ်အပူၤဘၣ်.
\p
\v 26 ဒီးအအံၤမ့ၢ် ပှၤလၢအကူၣ်တၢ်ထီဒါအီၤ, ပှၤဧၣ်မိၣ် မုၣ်နီၢ်ၡံမဧးအဖိခွါ စီၤစၤဘး, ဒီးပှၤမိၤအးမုၣ် နီၢ်ၡမံရံး အဖိခွါစီၤယဟိစဘးလီၤ.
\p
\v 27 ဒီးအဖိခွါတဖၣ်, ဒီးတၢ်ဝံတၢ်ယိးအဃၢ လၢအအိၣ် ဝဲလၢအလိၤ, ဒီးတၢ်မၤက့ၤယွၤအဟံၣ်အဂ့ၢ်အကျိၤန့ၣ် ကွၢ်ကွၢ်, ကွဲးအသးလၢလံာ်ဃဲၤဖျါလံာ်စီၤပၤအပူၤလီၤ. ဒီးအဖိခွါစီၤအမၤစယါကဲထီၣ်စီၤပၤလၢအလီၢ်န့ၣ်လီၤ.
\c 25
\cl ၂၅
\p
\v 1 လၢစီၤအမၤစယါကဲသီစီၤပၤန့ၣ် အသးပှၢ်ခံဆံယဲၢ် နံၣ်, ဒီးကဲစီၤပၤလၢယရူၤၡလ့ၣ်အပူၤခံဆံနွံနံၣ်, ဒီးအ မိၢ်အမံၤမ့ၢ်နီၢ်ယဟိဧဒၣ်လၢယရူၤၡလ့ၣ်န့ၣ်လီၤ.
\p
\v 2 ဒီးမၤတၢ်လၢအလိၤလၢယွၤအမဲာ်ဘၣ်ဆၣ်ဒီး, တမၤ ဘၣ်လၢအသးဒီဖျၢၣ်ဘၣ်.
\p
\v 3 ဒီးတုၤအဘီအမုၢ် အိၣ်ဂၢၢ်ဆိးကျၢၤ လၢအစုပူၤဒီး, တၢ်မၤအသးလၢ အမၤသံအခ့အပှၤတဖၣ်လၢအမၤသံ အပၢ်န့ၣ်လီၤ.
\p
\v 4 ဘၣ်ဆၣ်ဒီးတမၤသံဘၣ် အဖိတဖၣ်န့ၣ်ဘၣ်, ဒ်တၢ် ကွဲးအသးလၢစီၤမိၤရှ့အတၢ်သိၣ်တၢ်သီအလံာ်ပူၤအသိး ဖဲယွၤမၤလိာ်တၢ်ဒီးစံးဝဲဒၣ်, ပၢ်တဖၣ်တဘၣ်သံဘၣ်လၢ ဖိတဖၣ်အဃိဘၣ်. ဖိတဖၣ်တဘၣ်သံဘၣ်လၢပၢ်တဖၣ် အဃိဘၣ်. မ့မ့ၢ်ပှၤဘၣ်သံစုာ်စုာ်လၢ အတၢ်ဒဲးဘးဒၣ် ဝဲအဃိန့ၣ်လီၤ.
\p
\v 5 ဒီးစီၤအမၤစယါ ဒုးအိၣ်ဖှိၣ်ယူဒၤ, ဒီးပာ်ပှၤတကထိ အခိၣ်, ဒီးပှၤတကယၤအခိၣ် ဒ်အပၢ်အဟံၣ်အသိးန့ၣ် လၢယူဒၤဒီးဘံၣ်ယၤမံၣ်ခဲလၢာ်အကျါ, ဒီးဂံၢ်ပှၤလၢအ သးပှၢ်အနံၣ်ခံဆံဒီး အါန့ၢ်အန့ၣ်တက့ၢ်, ဒီးထံၣ်န့ၢ်ပှၤ ဃုထၢဖိသၢကလီၤလၢအလဲၤဒုးသုး, ဒီးဟံးဘီ, ဒီးအ ကတီၤလီၤ.
\p
\v 6 ဒီးငါပှၤအဒိၣ်အဆူၣ်လၢ အံၣ်စရ့လးအကျါ တက လီၤလၢစ့အကံကၢ်တကယၤလီၤ.
\p
\v 7 ဒီးယွၤအပှၤကညီတဂၤဟဲဆူအအိၣ်, ဒီးစံးဝဲဒၣ်, စီၤ ပၤဧၢ, ဒုးလဲၤအံၣ်စရ့လးအပှၤသုးမုၢ်ဒီးနၤတဂ့ၤ. အဂ့ၢ် ဒ်အံၤ, ယွၤတအိၣ်ဘၣ်ဒီးအံၣ်စရ့လး, အ့ဖရဲၣ်အဖိခဲ လၢာ်ဘၣ်.
\v 8 မ့ၢ်လဲၤဒီး, နကဆူၣ်ထီၣ်လၢဒုးတၢ်အဂီၢ် ဘၣ်ဆၣ်ဒီး, ယွၤကဒုးလီၤဃံၤနၤလၢနဒုၣ်နဒါအမဲာ်ညါ လီၤ. အဂ့ၢ်ဒ်အံၤ, ယွၤအိၣ်ဝဲဒီးအစိအကမီၤဒ်သိးအက မၤစၢၤတၢ်, ဒီးဒ်သိးအကဒုးလီၤဃံၤတၢ်လီၤ.
\v 9 ဒီးစီၤအ မၤစယါစံးဘၣ်ယွၤအပှၤကညီ, ဒီးစ့ကံကၢ်တကယၤ လၢယဟ့ၣ်လီၤ အံၣ်စရ့လးအပှၤသုးမုၢ်န့ၣ် ပကမၤဒ် လဲၣ်. ဒီးယွၤအပှၤကညီစံးဝဲဒၣ်, ယွၤဟ့ၣ်လီၤနၤအါန့ၢ် အန့ၣ်သ့လီၤ.
\p
\v 10 ဒီးစီၤအမၤစယါ မၤလီၤဖးပှၤသုးမုၢ် လၢအဟဲဆူအ အိၣ်လၢအ့ဖရဲၣ် ဒ်သိးအက့ၤက့ၤဆူအလီၢ်ဒၣ်ဝဲ, ဒီးအ သးထီၣ်ဘၣ်ယူဒၤဒိၣ်ဒိၣ်ကလဲာ်, ဒီးက့ၤက့ၤဝဲဆူအလီၢ် လၢအသးထီၣ်ကဲၤထီၣ်လီၤ.
\p
\v 11 ဒီးစီၤအမၤစယါ မၤဆူၣ်ထီၣ်အသး, ဒီးဆှၢထီၣ်အ ပှၤဂီၢ်မုၢ်, ဒီးလဲၤဝဲဆူကစၢၢ်ကဆူးအံသၣ်, ဒီးကျီကွံာ် ပှၤစ့ဧၢ်ဖိတကလးလီၤ.
\p
\v 12 ဒီးပှၤမူတကလးန့ၣ် ပှၤယူဒၤဖိစိာ်အီၤဆူလၢၢ်ဧိၤလ့ ဧိၤတဖျၢၣ်အဖီခိၣ်, ဒီးတ့ၢ်လီၤကွံာ်အီၤလၢ လၢၢ်န့ၣ်အ ခိၣ်စိၣ်ဒီးပှၤကၢ်လီၤကလဲကွံာ်ဝဲခဲလၢာ်လီၤ.
\p
\v 13 ဒီးပှၤတဖုလၢစီၤအမၤစယါ မၢအက့ၤကဒါက့ၤဒ်သိး အသုတလဲၤဒီးအီၤဆူ တၢ်ဒုးသုးတဂ့ၤတဖၣ်န့ၣ်ကျီကွံာ် ယူဒၤအဝ့ၢ်တဖၣ်လၢၡၤမရံပၢၢ်လၢဘ့ၤသဃိရိၣ်, ဒီးကျီ ကွံာ်ပှၤသၢကထိလၢအကျါ, ဒီးမၤန့ၢ်တၢ်ဖိတၢ်လံၤအါ အါကလဲာ်လီၤ.
\p
\v 14 ဒီးစီၤအမၤစယါဟဲဝဲလၢတၢ်မၤသံ ပှၤအဒိၣ်ဖိအလီၢ် ခံန့ၣ်တၢ်မၤအသးလၢအဟဲစိာ် ပှၤစ့ဧၢ်ဖိအကစၢ်တဖၣ်, ဒီးပာ်အီၤလၢအကစၢ်တဖၣ်, ဒီးဘူၣ်တၢ်ဘါတၢ်လၢအ မဲာ်ညါ, ဒီးဆိၣ်ကဲၤတၢ်နၢမူလၢအဂီၢ်လီၤ.
\p
\v 15 ဒီးယွၤအသးထီၣ်ကဲၤထီၣ်ဘၣ် စီၤအမၤစယါ, ဒီးမၢ လီၤဝံတဂၤဆူအအိၣ်လၢအစံးဘၣ်အီၤ, နဃုတၢ်လၢပှၤ တကလုာ်အကစၢ်တဖၣ် လၢအမၤပူၤမၤဖျဲးအပှၤဂီၢ်မုၢ် ဒၣ်ဝဲလၢနစုပူၤတသ့ဘၣ်န့ၣ်မ့ၢ်အဘၣ်မနုၤလဲၣ်.
\p
\v 16 ဒီးကတိၤတၢ်ဒီးအီၤအဖၢမုၢ်န့ၣ်ဒီး, တၢ်မၤအသးလၢ စီၤပၤစံးဘၣ်အီၤ, နကဲထီၣ်ပှၤကူၣ်လိာ်အသးဒီး စီၤပၤ န့ၣ်ဧါ, အိၣ်ဃိကလာ်တက့ၢ်. နကဘၣ်တၢ်ကျီနၤမ့ၢ် အဘၣ်မနုၤလဲၣ်. ဒီးဝံတဂၤန့ၣ်အိၣ်ဃိဝဲ, ဒီးစံးဝဲဒၣ်, ယသ့ၣ်ညါလၢယွၤတိာ်ဝဲလၢအကမၤဟးဂီၤနၤလီၤ. အ ဂ့ၢ်ဒ်အံၤ, နမၤတၢ်တမံၤန့ၣ်, ဒီးတဒိကနၣ်ဘၣ်ယတၢ် ကူၣ်လိာ်ဘၣ်လီၤ.
\p
\v 17 ဒီးယူဒၤအစီၤပၤ စီၤအမၤစယါ ကူၣ်ထီၣ်ဖးလီၤတၢ်, ဒီးမၢလီၤကလူးတဂၤဆူအံၣ်စရ့လးအစီၤပၤယ့ၤဟူအဖိ ခွါ, စီၤယဟိအါဃးအဖိခွါ, စီၤယိၤအၣ်, ဒီးစံးဝဲဒၣ်, ဟဲ, ကွၢ်လိာ်မဲာ်သကိးသကိးတက့ၢ်.
\p
\v 18 ဒီးအံၣ်စရ့လးအစီၤပၤယိၤအၣ် မၢလီၤတၢ်ဆူ ယူဒၤ အစီၤပၤအမၤစယါ ဒီးစံးဝဲဒၣ်, တၤဆှုၣ်လၢလဘၤနိၣ် အလိၤ, မၢလီၤတၢ်ဆူသ့ၣ်ဆှိအ့ရ့းလၢလဘၤနိၣ်အလိၤ ဒီးစံးဝဲဒၣ်, ဟ့ၣ်လီၤနဖိမုၣ်လၢယဖိခွါအမါတက့ၢ်. ဒီး ဆၣ်ဖိကီၢ်ဖိအမံၤလၢလဘၤနိၣ်အလိၤတဒု လဲၤပူၤတၢ်, ဒီးယီၢ်တံၢ်လီၤတၤဆှုၣ်န့ၣ်လီၤ.
\p
\v 19 နစံး, ကွၢ်ကွၢ်, နကျီကွံာ်လံပှၤအဒိၣ်ဖိလံ, ဒီးနသးပာ် ထီၣ်ထီနၤဒ်သိးနကပာ်ကဖၢလၢနသးလီၤ. ဒီးအိၣ်လၢ နဟံၣ်တက့ၢ်. နကမၤတၢ်လၢနတၢ်အၢအဂီၢ်, ဒီးလီၤ ဃံၤနဝဲဒၣ်, ဒီးယူဒၤအိၣ်ဒီးနၤန့ၣ်မ့ၢ်အဘၣ်မနုၤလဲၣ်.
\p
\v 20 ဒီးစီၤအမၤစယါ တဒိကနၣ်ဘၣ်တၢ်ဘၣ်, အဂ့ၢ်ဒ် အံၤ, တၢ်မၤအသးလၢယွၤဒ်သိးအကဟ့ၣ်လီၤကွံာ်အီၤ လၢပှၤအစုပူၤလၢအဃုတၢ်လၢ အဒိၣ်အကစၢ်တဖၣ်အ ဃိန့ၣ်လီၤ.
\p
\v 21 ဒီးအံၣ်စရ့လးအစီၤပၤ ယိၤအၣ်လဲၤထီၣ်, ဒီးအဝဲဒၣ် ဒီးယူဒၤအစီၤပၤအမၤစယါ ကွၢ်လိာ်အမဲာ်လၢဘ့ၤသရှ့ မ့ၣ်ဘၣ်ဃးဒီးယူဒၤလီၤ.
\p
\v 22 ဒီးယူဒၤဃၣ်ဝဲလၢ အံၣ်စရ့လးအမဲာ်ညါ, ဒီးပှၤဃ့ၢ် ကွံာ်ဝဲတဂၤဆူအဒဲဒၣ်ဝဲ, တဂၤဆူအဒဲဒၣ်ဝဲန့ၣ်လီၤ.
\p
\v 23 ဒီးအံၣ်စရ့လးအစီၤပၤစီၤယိၤအၣ် မၤန့ၢ်ယူဒၤအစီၤပၤ စီၤယဟိအါဃးအဖိခွါ, စီၤယိၤအၣ်အဖိခွါ, စီၤအမၤစ ယါလၢဘ့ၤသရှ့မ့ၣ်အပူၤ, ဒီးဟဲစိာ်ဝဲဆူ ယရူၤၡလ့ၣ်, ဒီးမၤလီၤပှီၢ်ယရူၤၡလ့ၣ်အခိၣ်ဒူ အပျၢ်လွံၢ်ကယၤလၢပဲ တရီအ့ဖရဲၣ်ပၢၢ်လၢတၢ်အသနၢၣ်အပဲတရီလီၤ.
\v 24 ဒီးမၤ န့ၢ်ထူဧိၤလွဲဧိၤ, ဒီးကျိၣ်ဧိၤစ့ဧိၤခဲလၢာ်, ဒီးတၢ်အဃၢၤ အဃိၢ်လၢအထံၣ်န့ၢ်ဝဲလၢ ယွၤအဟံၣ်ပူၤအိၣ်ဒီးစီၤဧိး ဘ့ၤအ့ဒိၣ်ခဲလၢာ်, ဒီးတၢ်လုၢ်ဒိၣ်ပှ့ၤဒိၣ်လၢစီၤပၤအဟံၣ် ပူၤ, ဒီးပှၤအုၣ်ကီၤအသးတဖၣ်, ဒီးက့ၤကဒါက့ၤဝဲဆူ ၡၤမရံလီၤ.
\p
\v 25 ဒီးလၢအံၣ်စရ့လးအစီၤပၤ ယဟိအါဃးအဖိခွါ, စီၤ ယိၤအၣ်သံဝဲအလီၢ်ခံန့ၣ် ယူဒၤအစီၤပၤယိၤအၣ်အဖိခွါ စီၤအမၤစယါမူဒံးတဆံယဲၢ်နံၣ်လီၤ.
\p
\v 26 တၢ်အိၣ်လီၤတဲာ်ဘၣ်ဃးဒီး စီၤအမၤစယါ, တၢ်အ ခီၣ်ထံးဒီးတၢ်တကတၢၢ်န့ၣ်, ကွၢ်ကွၢ်, ကွဲးအသးလၢ ယူဒၤ, ဒီးဘံၣ်ယၤမံၣ်အစီၤပၤအလံာ်ပူၤန့ၣ် တမ့ၢ်ဘၣ် ဧါ.
\p
\v 27 ဒီးလၢအဆၢကတီၢ်လၢ စီၤအမၤစယါဃၣ်ကဒါကွံာ် အသးလၢအလူၤယွၤန့ၣ် ပှၤကူၣ်တၢ်ထီဒါအီၤလၢယရူၤ ၡလ့ၣ်အပူၤ, ဒီးအဝဲဒၣ်ဃ့ၢ်ဆူလၤကံၣ်, ဒီးပှၤမၢလီၤ တၢ်ပိာ်အခံ, ဒီးမၤသံအီၤဖဲန့ၣ်လီၤ.
\p
\v 28 ဒီးပှၤဟဲစိာ်အီၤလၢကသ့ၣ်အလိၤ, ဒီးခူၣ်လီၤကွံာ်အီၤ ဒီးအပၢ်တဖၣ်လၢယူဒၤအဝ့ၢ်ပူၤလီၤ.
\c 26
\cl ၂၆
\p
\v 1 ဒီးယူဒၤအပှၤဂီၢ်မုၢ်ခဲလၢာ် ဟံးန့ၢ်စီၤဧူးစံယါ လၢအ သးပှၢ်တဆံဃုနံၣ်တဂၤ, ဒီးပာ်အီၤလၢစီၤပၤလၢအပၢ် စီၤအမၤစယါအလီၢ်န့ၣ်လီၤ.
\p
\v 2 ဒီးအဝဲဒၣ်တ့လီၤက့ၤဧ့လိး, ဒီးမၤန့ၢ်က့ၤလၢယူဒၤအ ဂီၢ်, ဒီးလၢတၢ်န့ၣ်အလီၢ်ခံစီၤပၤမံဒီးအပၢ်တဖၣ်လီၤ.
\p
\v 3 လၢစီၤဧူးစံယါကဲသီစီၤပၤန့ၣ် အသးပှၢ်တဆံဃုနံၣ် ဒီးကဲစီၤပၤလၢယရူၤၡလ့ၣ်အပူၤ ယဲၢ်ဆံခံနံၣ်, ဒီးအမိၢ် အမံၤမ့ၢ်နီၢ်ယကိးလယၤ, ပှၤယရူၤၡလ့ၣ်ဖိလီၤ.
\v 4 ဒီးမၤ ဝဲလၢတၢ်အလိၤလၢယွၤအမဲာ်, ဒ်ကယဲၢ်တၢ်လၢအပၢ် စီၤအမၤစယါမၤဝဲအသိးန့ၣ်လီၤ.
\p
\v 5 ဒီးလၢစီၤစကၤရယၤ လၢအနၢ်ပၢၢ်ယွၤအဒုးထံၣ်တၢ် တဂၤအမုၢ်နံၤတဖၣ်န့ၣ်ဃုဝဲလၢယွၤလီၤ. ဒီးမုၢ်နံၤတဖၣ် လၢအဃုယွၤန့ၣ် ယွၤဒုးဘီၣ်ထီၣ်ညီထီၣ်အီၤလီၤ.
\v 6 ဒီး လဲၤတၢ်, ဒီးဒုးတၢ်ဒီးပှၤဖလ့ၡသးဖိ, ဒီးမၤလီၤပှီၢ်ကွံာ် ကၤသးအခိၣ်ဒူ, ဒီးယၤဘန့အခိၣ်ဒူ, ဒီးအၤစဒိာ်အခိၣ် ဒူ, ဒီးတ့ဝ့ၢ်တဖၣ်လၢအၤစဒိာ်အဃၢၤ, ဒီးလၢပှၤဖလ့ ၡသးဖိအကျါန့ၣ်လီၤ.
\p
\v 7 ဒီးယွၤမၤစၢၤအီၤထီဒါပှၤဖလ့ၡသးဖိ, ဒီးပှၤဧ့ရ့းဖိလၢ အအိၣ်ဝဲလၢကူၢ်ဘဧၤလး, ဒီးလၢပှၤမူနးဖိအကျါလီၤ.
\p
\v 8 ဒီးပှၤဧၣ်မိၣ်ဖိဟ့ၣ်ခိၣ်ဖးလၢ စီၤဧူးစံယါ, ဒီးအမံၤဟူ ထီသါလီၤပၢၢ်လၢတၢ်လဲၤနုာ်လၢအဲၤကူပတူးအပူၤလီၤ. အဂ့ၢ်ဒ်အံၤ, မၤဆူၣ်ထီၣ်အသးဆူၣ်ဆူၣ်ကလဲာ်လီၤ.
\p
\v 9 ဒီးစီၤဧူးစံယါတ့တၢးထီ လၢယရူၤၡလ့ၣ်အပူၤဖဲတၢ် အနၢၣ်အပဲတရီ, ဒီးဖဲတၢ်ကစၢၢ်ကဆူးအပဲတရီ, ဒီးဖဲ တၢ်အသနၢၣ်န့ၣ်, ဒီးမၤဆူၣ်ထီၣ်အီၤလီၤ.
\p
\v 10 ဒီးတ့တၢးထီလၢပှၢ်မုၢ်ကနၢ, ဒီးခူၣ်ထံပူၤအါပူၤလီၤ. အဂ့ၢ်ဒ်အံၤ, လၢတၢ်ပၢၤခိၣ်မ့ၢ်ဂ့ၤ, လၢတၢ်ပျီပူၤမ့ၢ်ဂ့ၤ, အဆၣ်ဖိကီၢ်ဖိအဒၢအိၣ်အါအါကလဲာ်, ဒီးအိၣ်ဒီးပှၤမၤ ဟီၣ်ခိၣ်, ဒီးပှၤမၤတၤသၣ်အလီၢ်လၢကစၢၢ်ကလိ, ဒီး လၢတၤသၣ်အလီၢ်ပူၤလီၤ. အဂ့ၢ်ဒ်အံၤ, တၢ်မၤဟီၣ်ခိၣ် န့ၣ်ဘၣ်အသးလီၤ.
\p
\v 11 ဒီးစီၤဧူးစံယါအိၣ်ဝဲဒီးပှၤသုးမုၢ်, ပှၤသုးဖိလၢအလဲၤ ဒုးသုးတဖုတဖု, ဒ်တၢ်ဂံၢ်အိၣ်လၢပှၤကွဲးလံာ်စီၤယံၤအ့ လးအစုပူၤ, ဒီးအခိၣ်စီၤမၤစ့ယၤလၢစီၤပၤအပဒိၣ်ဖးဒိၣ် စီၤဃနၤနယၤတဂၤအစုဖီလာ်အသိးန့ၣ်လီၤ.
\p
\v 12 ဒီးပှၤအဒိၣ်အဆူၣ်အပၢ်တဖၣ် အခိၣ်တဖၣ် အတၢ် ဂံၢ်န့ၣ်မ့ၢ်ခံကထိဃုကယၤလီၤ.
\v 13 ဒီးလၢအစုဖီလာ်န့ၣ် ပှၤသုးမုၢ်သၢကလီၤနွံကထိယဲၢ်ကယၤ အိၣ်ဝဲလၢအဒုး တၢ်ဒီးအစိဒိၣ်အကမီၤထီ ဒ်သိးအကမၤစၢၤ, စီၤပၤထီ ဒါအဒုၣ်အဒါန့ၣ်လီၤ.
\p
\v 14 ဒီးလၢပှၤသုးမုၢ်ခဲလၢာ်အဂီၢ်န့ၣ်, စီၤဧူးစံယါကတဲာ် ကတီၤဝဲလၢကတီၤ, ဒီးဘီ, ဒီးခိၣ်ကုာ်သုး, ဒီးသဃိး, ဒီးချံၣ်, ဒီးနီၣ်ခးတၢ်လၢတၢ်ခးလၢၢ်အဂီၢ်လီၤ.
\p
\v 15 ဒီးတ့ဝဲလၢယရူၤၡလ့ၣ်အပူၤ လၢနီၣ်ခးတၢ်ဖးဒိၣ်တ ဖၣ်, ဒီးလၢပှၤလၢအကူၣ်ထီၣ်သ့တဖၣ်ကူၣ်ထီၣ်ဝဲဒ်သိး အကအိၣ်ဝဲလၢတၢးထီအဖီခိၣ်, ဒီးလၢဝ့ၢ်ခိၣ်ဒူအဖီခိၣ် လၢအကခးပျၢ်, ဒီးလၢၢ်ဖးဒိၣ်လီၤ. ဒီးအမံၤဟူထီသါ လီၤဝဲလီၤ. အဂ့ၢ်ဒ်အံၤ, တၢ်မၤစၢၤအီၤလီၤဆီဒၣ်တၢ်တုၤ အဆူၣ်ထီၣ်ဝဲလီၤ.
\p
\v 16 ဒီးတုၤအဆူၣ်ထီၣ်ဒီး, အသးပာ်ထီၣ်ထီအသး တုၤ အတုၤလၢတၢ်ဟးဂီၤလီၤ. အဂ့ၢ်ဒ်အံၤ, မၤကမၣ်ယွၤ, အကစၢ်, ဒီးလဲၤနုာ်လၢယွၤအနူၢ်ပူၤဒ်သိးအကဆိၣ်ကဲၤ တၢ်နၢမူလၢတၢ်လုၢ်လီၢ်ဆိၣ်ကဲၤတၢ်နၢမူအဖီခိၣ်လီၤ.
\v 17 ဒီးပှၤလုၢ်တၢ်အဒိၣ် စီၤအစၤရယၤလဲၤနုာ်ပိာ်အခံ, ဒီးပှၤအဆူၣ်ဖိ, ယွၤအပှၤလုၢ်တၢ်အဒိၣ်ဃိးဆံအိၣ်ဒီးအီၤ,―
\p
\v 18 ဒီးတြီစီၤပၤဧူးစံယါဒီးစံးဘၣ်အီၤ, စီၤဧူးစံယါဧၢ, တၢ် ဘၣ်ဃးဒီးနၤလၢ နကဆိၣ်ကဲၤတၢ်နၢမူလၢ ယွၤအဂီၢ် တမ့ၢ်ဘၣ်, မ့ၢ်အဘၣ်ဃးဒီးပှၤလုၢ်တၢ်အဒိၣ်, စီၤအၤ ဟရိၣ်အဖိခွါတဖၣ်လၢ တၢ်ပာ်စီဆှံအီၤဒ်သိးအကဆိၣ် ကဲၤထီၣ်တၢ်နၢမူလီၤ. ဟးထီၣ်ကွံာ်လၢတၢ်အလီၢ်စီဆှံ ပူၤတက့ၢ်. အဂ့ၢ်ဒ်အံၤ, နမၤကမၣ်တၢ်လံ, ဒီးတကဲ ထီၣ်ဘၣ်နလၤကပီၤလၢယွၤဘၣ်.
\p
\v 19 ဒီးစီၤဧူးစံယါအသးထီၣ်, ဒီးသပၢၤမ့ၣ်အူအိၣ်ဝဲလၢ အစုပူၤ ဒ်သိးအကဆိၣ်ကဲၤထီၣ်တၢ်နၢမူ, ဒီးလၢအသး ထီၣ်ဘၣ် ပှၤလုၢ်တၢ်အဒိၣ်အဖၢမုၢ်ဒီး, တၢ်ဆါအၢအိၣ် ထီၣ်ဝဲလၢအမဲာ်တူၢ်ခိၣ်လၢ ပှၤလုၢ်တၢ်အဒိၣ်အမဲာ်ညါ, လၢယွၤအဟံၣ်ပူၤ လၢတၢ်လုၢ်လီၢ်ဆိၣ်ကဲၤတၢ်နၢမူအ ဃၢၤလီၤ.
\p
\v 20 ဒီးပှၤလုၢ်တၢ်အခိၣ် စီၤအစၤရယၤ, ဒီးပှၤလုၢ်တၢ်အ ဒိၣ်ခဲလၢာ်ကွၢ်အီၤ, ဒီးကွၢ်ကွၢ်, ဘၣ်တၢ်ဆါအၢလၢအ မဲာ်တူၢ်ခိၣ်, ဒီးအဝဲသ့ၣ်ဟီထီၣ်ကွံာ်အီၤဖဲန့ၣ်, ဒီးမၤချ့ ချ့အကစၢ်ဒၣ်ဝဲ ဒ်သိးအကဟးထီၣ်ကွံာ်လီၤ. မ့ၢ်ယွၤ တီၢ်အီၤအဃိလီၤ.
\p
\v 21 ဒီးစီၤပၤဧူးစံယါ မ့ၢ်ပှၤဘၣ်တၢ်ဆါအၢ တုၤမုၢ်နံၤလၢ အသံဝဲ, ဒီးအိၣ်ဆါအၢလၢဟံၣ်လီၤဆီအပူၤလီၤ. အဂ့ၢ် ဒ်အံၤ, တၢ်ဒီၣ်တဲာ်ကွံာ်အီၤဒီးယွၤအဟံၣ်, ဒီးအဖိခွါစီၤ ယိၤသၣ်အိၣ်ဝဲလၢစီၤပၤအဟံၣ်အဖီခိၣ်, ဒီးစံၣ်ညီၣ်ပှၤ ကီၢ်ဖိလီၤ.
\p
\v 22 ဒီးတၢ်အိၣ်လီၤတဲာ်ဘၣ်ဃးဒီး စီၤဧူးစံယါ, တၢ်အ ခီၣ်ထံး, ဒီးတၢ်အကတၢၢ်န့ၣ် စီၤအၤမိးအဖိခွါဝံယၡါ ယၤကွဲးဝဲလီၤ.
\p
\v 23 ဒီးစီၤဧူးစံယါ မံဝဲဒီးအပၢ်တဖၣ်, ဒီးပှၤခူၣ်လီၤကွံာ် အီၤဒီးအပၢ်တဖၣ်လၢစီၤပၤတဖၣ် အတၢ်သွၣ်ခိၣ်အက ဝီၤပူၤလီၤ. အဂ့ၢ်ဒ်အံၤ, စံးဝဲလၢအမ့ၢ်ပှၤဆါအၢလီၤ. ဒီး အဖိခွါစီၤယိၤသၣ်ကဲထီၣ်စီၤပၤလၢအလီၢ်န့ၣ်လီၤ.
\c 27
\cl ၂၇
\p
\v 1 ဒီးလၢစီၤယိၤသၣ်ကဲသီစီၤပၤန့ၣ် အသးပှၢ်ခံဆံယဲၢ် နံၣ်, ဒီးကဲစီၤပၤလၢယရူၤၡလ့ၣ်အပူၤတဆံဃုနံၣ်, ဒီး အမိၢ်အမံၤမ့ၢ်နီၢ်ယရူၡၤ, စီၤစၤဒိးအဖိမုၣ်လီၤ.
\p
\v 2 ဒီးမၤတၢ်အလိၤလၢယွၤအမဲာ်, ဒီးမၤဝဲဒ် ကယဲၢ်တၢ် လၢအပၢ်စီၤဧူးစံယါမၤတ့ၢ်ဝဲအသိးန့ၣ်, ထဲအတလဲၤနုာ် ဘၣ်ယွၤအဟံၣ်ပူၤဘၣ်. ဒီးပှၤဂီၢ်မုၢ်မၤဒံးတၢ်သးဘၣ် အၢလီၤ.
\p
\v 3 ဒီးသူၣ်ထီၣ်က့ၤ ယွၤအဟံၣ်အပဲတရီထီတဘ့ၣ်, ဒီး လၢခိၣ်ဒူဧိၤဖ့လးအဖီခိၣ်သူၣ်ထီၣ်တၢ်အါမးလီၤ.
\p
\v 4 ဒီးတ့ဝ့ၢ်တဖၣ်လၢ ယူဒၤအကစၢၢ်ကလိ, ဒီးလၢပှၢ် လၢ်ကျါန့ၣ်တ့တိာ်, ဒီးတၢးထီတဖၣ်လီၤ.
\p
\v 5 ဒုးတၢ်ဒီးပှၤဧၣ်မိၣ်ဖိအစီၤပၤ, ဒီးမၤနၢၤအီၤလီၤ. ဒီး တၢ်လၢနံၣ်တနံၣ်န့ၣ် ပှၤဧၣ်မိၣ်ဖိဟ့ၣ်အီၤလၢ စ့အကံ ကၢ်တကယၤ, ဒီးဘုကၠူၣ်အကိၢ်တကလး, ဒီးဘုမုယီၤ အကိၢ်တကလးလီၤ. အဝဲန့ၣ်ပှၤဧၣ်မိၣ်ဖိဟ့ၣ်အီၤလၢခံ နံၣ်တနံၣ်, ဒီးသၢနံၣ်တနံၣ်လီၤ.
\p
\v 6 ဒီးစီၤယိၤသၣ်ဆူၣ်ထီၣ်ဝဲလီၤ. အဂ့ၢ်ဒ်အံၤ, ကတဲာ်က တီၤအကျဲလၢယွၤအကစၢ်အမဲာ်ညါလီၤ.
\p
\v 7 ဒီးတၢ်အိၣ်လီၤတဲာ်ဘၣ်ဃးဒီး စီၤယိၤသၣ်, ဒီးအဒုး တၢ်ခဲလၢာ်, ဒီးအကျဲတဖၣ်န့ၣ်, ကွၢ်ကွၢ်, ကွဲးအသး လၢအံၣ်စရ့လးဒီးယူဒၤအစီၤပၤအလံာ်ပူၤလီၤ.
\p
\v 8 ဒီးလၢအကဲသီစီၤပၤန့ၣ်အသးပှၢ်ခံဆံယဲၢ်နံၣ်, ဒီးကဲ စီၤပၤလၢယရူၤၡလ့ၣ်အပူၤတဆံဃုနံၣ်လီၤ.
\p
\v 9 ဒီးစီၤယိၤသၣ် မံဝဲဒီးအပၢ်တဖၣ်, ဒီးပှၤခူၣ်လီၤကွံာ် အီၤလၢစီၤဒၤဝံးအဝ့ၢ်ပူၤ, ဒီးအဖိခွါစီၤအၤဃး ကဲထီၣ် စီၤပၤလၢအလီၢ်န့ၣ်လီၤ.
\c 28
\cl ၂၈
\p
\v 1 လၢစီၤအၤဃး ကဲသီစီၤပၤန့ၣ် အသးပှၢ်အနံၣ်ခံဆံ, ဒီးကဲစီၤပၤလၢယရူၤၡလ့ၣ်အပူၤတဆံဃုနံၣ်, ဒီးတမၤ ဘၣ်တၢ်အလိၤလၢယွၤအမဲာ် ဒ်အပၢ်စီၤဒၤဝံးအသိးန့ၣ် ဘၣ်.
\v 2 ဒီးပိာ်အံၣ်စရ့လးအစီၤပၤတဖၣ်အကျဲ, ဒီးတ့ ဘဧၤလးတဖၣ်အတၢ်ဂီၤသိအသးတဖၣ်,
\v 3 ဒီးဆိၣ်ကဲၤ တၢ်နၢမူကစၢၢ်ကဆူးဘၣ်ဃးဒီး ဟံၣ်နိၣ်အဖိခွါအပူၤ, ဒီးဆိၣ်ကဲၤထီၣ်အဖိတဖၣ်လၢမ့ၣ်အူ, ဒ်ပှၤကလုာ်တဖၣ် အတၢ်မၤ သးဘၣ်အၢအသိး လၢယွၤဟီထီၣ်ကွံာ်အီၤ လၢပှၤအံၣ်စရ့လးဖိအမဲာ်ညါန့ၣ်လီၤ.
\v 4 ဒီးလုၢ်တၢ်, ဒီး ဆိၣ်ကဲၤတၢ်နၢမူ လၢတၢ်အလီၢ်ထီၣ်ထီတဖၣ်အဖီခိၣ်, ဒီးလၢတၢ်စိခိၣ်အဖီခိၣ်, ဒီးလၢကယဲၢ်သ့ၣ်သံကစဲာ်အ ဖီလာ်န့ၣ်လီၤ.
\p
\v 5 ဒီးယွၤ, အကစၢ်ဟ့ၣ်လီၤကွံာ်အီၤဆူ စူၤရံအစီၤပၤ အစုပူၤ, ဒီးအဝဲသ့ၣ်ကျီအီၤ, ဒီးစိာ်မၢကဲကုၢ်ပှၤအါဂၤ, ဒီးစိာ်ဝဲဆူဒၤမ့ၤစ့းလီၤ. ဒီးတၢ်ဟ့ၣ်လီၤကွံာ်စ့ၢ်ကီးဝဲဆူ အံၣ်စရ့လးအစီၤပၤအစုပူၤ လၢအကျီကွံာ်အီၤလၢတၢ် ကျီကွံာ်ဖးဒိၣ်လီၤ.
\p
\v 6 ဒီးစီၤရမါလယၤအဖိခွါ စီၤပ့ကးမၤသံပှၤတကလီၤခံ ကလးလၢတနံၤဃီလၢယူဒၤအပူၤ, ပှၤအဆူၣ်ဖိခဲလၢာ် လီၤ. အဂ့ၢ်ဒ်အံၤ, အဝဲသ့ၣ်လဲၤသဒၣ်တ့ၢ်ယွၤအပၢ်အ ကစၢ်လီၤ.
\p
\v 7 ဒီးပှၤအဆူၣ်ပှၤအ့ဖရဲၣ်ဖိ စီၤစံးကရံးမၤသံစီၤပၤအဖိ ခွါစီၤမၤစ့ယၤ, ဒီးပှၤဟံၣ်ဖိအခိၣ် စီၤဧးစရံကၣ်, ဒီး ပှၤဘၣ်ဃးဒီးစီၤပၤပှဲၤထီၣ်ခံဂၤတဂၤစီၤအ့လကါနၤလီၤ.
\p
\v 8 ဒီးပှၤအံၣ်စရ့လးဖိ စိာ်ထီၣ်ကွံာ်မၢကဲကုၢ် ပှၤခံက လီၤ, ပိာ်မုၣ်, ဒီးဖိခွါ, ဒီးဖိမုၣ်တဖၣ်လၢအဒီပုၢ်ဝဲၢ်အ ကျါ, ဒီးဟံးန့ၢ်တၢ်ဖိတၢ်လံၤလၢအီၤအါအါကလဲာ်, ဒီး ဟဲစိာ်တၢ်ဖိတၢ်လံၤဆူၡၤမရံအပူၤလီၤ.
\p
\v 9 ဘၣ်ဆၣ်ဒီး ယွၤအဝံတဂၤအိၣ်ဝဲဖဲန့ၣ်, ဒီးအမံၤမ့ၢ် စီၤဧိၤဒ့း, ဒီးဟးထီၣ်ဝဲဆူပှၤသုးမုၢ် လၢအဟဲဆူၡၤမရံ အမဲာ်ညါ, ဒီးစံးဘၣ်အီၤ, ကွၢ်ကွၢ်, မ့ၢ်ယွၤသုပၢ်အကစၢ် သးထီၣ်ယူဒၤသတးဒီး, ဟ့ၣ်လီၤကွံာ်အီၤလၢသုစုပူၤ, ဒီးသုမၤသံအီၤလၢတၢ်သးထီၣ်လၢအထီၣ်ဘးမူခိၣ်လီၤ.
\p
\v 10 ဒီးခဲကနံၣ်အံၤ သုစံးလၢသုကပာ်လီၤပှၤယူဒၤဖိ, ဒီး ပှၤယရူၤၡလ့ၣ်ဖိ လၢသုကုၢ်ပိာ်ခွါဒီးသုကုၢ်ပိာ်မုၣ်လီၤ. တၢ်မၤကမၣ်ဘၣ်ယွၤအိၣ်ဒီးသု, အိၣ်ဒီးသုဒၣ်လဲာ်, တ မ့ၢ်ဘၣ်ဧါ.
\p
\v 12 ဒီးပှၤလၢအ့ဖရဲၣ်ဖိအခိၣ်အကျါတဖၣ်န့ၣ်, စီၤယိဃၤ နၣ်အဖိခွါစီၤဧစၤရယၤ, စီၤမၤၡံးလ့မိးအဖိခွါစီၤဘရ့ကံ ယၤ, ဒီးစီၤၡၤလူၣ်အဖိခွါစီၤယဃံးစကံယၤ, ဒီးစီၤဃၤဒ လဲအဖိခွါစီၤဧမါစၤသ့ၣ်တဖၣ်န့ၣ် ဂဲၤဆၢထၢၣ်ထီဒါပှၤ လၢအဟဲလၢတၢ်ဒုးသုးတၢ်,
\v 13 ဒီးစံးဘၣ်အီၤ, သုတဘၣ် ဟဲစိာ်နုာ်ဘၣ်ပှၤကဲကုၢ်ဖဲအံၤဘၣ်. အဂ့ၢ်ဒ်အံၤ, ပမၤက မၣ်လံယွၤလံ. ဒီးသုစံးလၢသုကမၤအါထီၣ်ပတၢ်ဒဲးဘး ဒီးပတၢ်ကမၣ်လီၤ. အဂ့ၢ်ဒ်အံၤ, ပတၢ်ကမၣ်န့ၣ်မ့ၢ်အ ဒိၣ်အယိာ်, ဒီးတၢ်သးထီၣ်ဆူၣ်ဘၣ်အံၣ်စရ့လးလီၤ.
\p
\v 14 ဒီးပှၤသုးဖိပာ်လီၤပှၤကဲကုၢ်, ဒီးတၢ်ဖိတၢ်လံၤလၢပ ဒိၣ်ဖးဒိၣ်, ဒီးတၢ်အိၣ်ဖှိၣ်ခဲလၢာ်အမဲာ်ညါလီၤ.
\p
\v 15 ဒီးပှၤလၢတၢ်စံးတ့ၢ် အမံၤတဖၣ်န့ၣ်ဂဲၤဆၢထၢၣ်, ဒီး ဟံးန့ၢ်ပှၤကဲကုၢ်, ဒီးတၢ်ဖိတၢ်လံၤလၢတၢ်ဂုာ်န့ၢ်န့ၣ်ဒီး ဒုးကူဒုးသိး ကယဲၢ်ပှၤလၢအအိၣ်ဘ့ၣ်ဆ့အကျါ, ဒီးဒုး ကၤအီၤ, ဒီးဖျီၣ်အခီၣ်လၢခီၣ်ဖံး, ဒီးဟ့ၣ်အီၣ် ဟ့ၣ်အီ အီၤ, ဒီးဖှူအီၤ, ဒီးစိာ်ပှၤဆါခဲလၢာ်လၢ ကသ့ၣ်ယီၤအ လိၤ, ဒီးစိာ်ဝဲဆူယရံၤဃိ, ဝ့ၢ်သ့ၣ်စူၣ်ပလိၣ်, ဆူအဒီ ပုၢ်ဝဲၢ်အအိၣ်, ဒီးက့ၤကဒါက့ၤဝဲဆူၡၤမရံလီၤ.
\p
\v 16 တၢ်အဆၢအကတီၢ်န့ၣ် စီၤပၤအၤဃး မၢလီၤတၢ်ဆူ အၤရှူၢ်အစီၤပၤတဖၣ်အအိၣ်, ဒ်သိးအကမၤစၢၤအီၤလီၤ.
\p
\v 17 အဂ့ၢ်ဒ်အံၤပှၤအဒိၣ်ဖိဟဲတ့ၢ်ကဒီး, ဒီးကျီယူဒၤ, ဒီး စိာ်မၢကဲကုၢ်ပှၤတဖၣ်လီၤ.
\v 18 ဒီးပှၤဖလ့ၡသးဖိလဲၤနုာ်တ့ၢ် စ့ၢ်ကီးလၢဝ့ၢ်တဖၣ်လၢတၢ်ပၢၤခိၣ်, ဒီးလၢယူဒၤလၢက လံၤထံးတခီ, ဒီးမၤန့ၢ်ဘ့ၤသရှ့မ့ၣ်, ဒီးအးယၤလိၣ်, ဒီးက ဒ့ရိး, ဒီးၡိကိး, ဒီးအတဝီတဖၣ်, ဒီးအိၣ်ဝဲဆိးဝဲဖဲန့ၣ်လီၤ.
\p
\v 19 အဂ့ၢ်ဒ်အံၤ, ယွၤဆီၣ်လီၤယူဒၤလၢအံၣ်စရ့လးအစီၤ ပၤအၤဃးအဃိလီၤ. အဂ့ၢ်ဒ်အံၤ, ဒုးအိၣ်ဘ့ၣ်ဆ့ယူဒၤ, ဒီးမၤကမၣ်ဘၣ်ယွၤဒိၣ်ဒိၣ်ကလဲာ်လီၤ.
\p
\v 20 ဒီးအၤရှူၢ်အစီၤပၤတံးလကးပံးလန့စ့ၢ် ဟဲဆူအအိၣ်, ဒီးမၤကိၢ်ထီၣ်အီၤ, ဒီးတဒုးဆူၣ်ထီၣ်ဘၣ်အီၤဘၣ်.
\p
\v 21 အဂ့ၢ်ဒ်အံၤ, စီၤအၤဃးဟံးန့ၢ်တၢ်အဂီၢ်လၢ ယွၤအ ဟံၣ်ပူၤ, ဒီးလၢစီၤပၤဒီးပဒိၣ်သ့ၣ်တဖၣ်အဟံၣ်ပူၤ, ဒီး ဟ့ၣ်ဝဲလၢအၤရှူၢ်အစီၤပၤလီၤ. ဘၣ်ဆၣ်ဒီး တမၤစၢၤ ဘၣ်အီၤဘၣ်.
\p
\v 22 ဒီးလၢအဘၣ်တၢ်ကိၢ်တၢ်ဂီၤအဆၢအကတီၢ်န့ၣ် မၤ ကမၣ်ယွၤအါန့ၢ်အန့ၣ်တက့ၢ်, စီၤပၤအၤဃးအံၤလီၤ.
\p
\v 23 အဂ့ၢ်ဒ်အံၤ, ဒၤမ့ၤစ့းအကစၢ် လၢအကျီအီၤတဖၣ် န့ၣ်အဝဲဒၣ်လုၢ်အီၤဒီးစံးဝဲဒၣ်, မ့ၢ်စူၤရံအစီၤပၤအကစၢ် တဖၣ်မၤစၢၤအီၤဒီး, ယကလုၢ်အီၤလၢတၢ်ဒ်သိးအကမၤ စၢၤယၤလီၤ. ဘၣ်ဆၣ်ဒီးအဝဲသ့ၣ်ကဲထီၣ်ဝဲလၢအဝဲဒၣ် ဒီးအံၣ်စရ့လးခဲလၢာ်အတၢ်လီၤဃံၤအလီၢ်လီၤ.
\p
\v 24 ဒီးစီၤအၤဃး ထၢဖှိၣ်ယွၤအဟံၣ်အဃၢၤအဃိၢ်, ဒီး ဒီၣ်တဲာ်ကွံာ်ယွၤအဟံၣ်အဃၢၤအဃိၢ်, ဒီးကးတံာ်ဃာ် ယွၤအဟံၣ်အတြဲၤဒီးမၤတၢ်လုၢ်လီၢ်လၢ ယရူၤၡလ့ၣ်အ ပူၤဖဲတၢ်ကိးအနၢၣ်ဒဲးလီၤ.
\p
\v 25 ဒီးမၤတၢ်အလီၢ်ထီၣ်ထီလၢကယဲၢ်ယူဒၤအဝ့ၢ်ပူၤ, တ ဝ့ၢ်ဘၣ်တဝ့ၢ်, ဒ်သိးအကဆိၣ်ကဲၤထီၣ်တၢ်နၢမူလၢက စၢ်အဂၤတဖၣ်အဂီၢ်, ဒီးထိၣ်ဂဲၤယွၤအပၢ်အကစၢ်အသး ထီၣ်လီၤ.
\p
\v 26 ဒီးတၢ်အိၣ်လီၤတဲာ်ဘၣ်ဃးဒီးအီၤ, ဒီးအကျဲခဲလၢာ်, တၢ်အခီၣ်ထံး, ဒီးတၢ်အကတၢၢ်န့ၣ်, ကွၢ်ကွၢ်, ကွဲးအ သးလၢယူဒၤ, ဒီးအံၣ်စရ့လးအစီၤပၤအလံာ်ပူၤန့ၣ်လီၤ.
\p
\v 27 ဒီးစီၤအၤဃးမံဝဲဒီးအပၢ်တဖၣ်, ဒီးပှၤခူၣ်လီၤကွံာ်အီၤ လၢဝ့ၢ်ပူၤ, လၢယရူၤၡလ့ၣ်အပူၤဘၣ်ဆၣ်ဒီး, တဟဲ စိာ်ဘၣ်အီၤဆူ အံၣ်စရ့လးအစီၤပၤအတၢ်သွၣ်ခိၣ်အပူၤ ဘၣ်. ဒီးအဖိခွါစီၤဃံးစကံယၤကဲထီၣ်စီၤပၤလၢအလီၢ် န့ၣ်လီၤ.
\c 29
\cl ၂၉
\p
\v 1 လၢစီၤဃံးစကံယၤကဲသီစီၤပၤန့ၣ် အသးပှၢ်ခံဆံယဲၢ် နံၣ်, ဒီးကဲစီၤပၤလၢယရူၤၡလ့ၣ်အပူၤခံဆံခွံနံၣ်လီၤ. ဒီး အမိၢ်အမံၤန့ၣ် မ့ၢ်နီၢ်အဘံယၤ, စီၤစကၤရယၤအဖိမုၣ် လီၤ.
\p
\v 2 ဒီးအဝဲဒၣ်မၤတၢ်အလိၤလၢယွၤအမဲာ်, ဒ်ကယဲၢ်တၢ် လၢအပၢ်စီၤဒၤဝံးမၤဝဲအသိးန့ၣ်လီၤ.
\v 3 အဝဲဒၣ်လၢအကဲ စီၤပၤအခီၣ်ထံးတနံၣ်, လၢလါခီၣ်ထံးတလါန့ၣ် အိး ထီၣ်ယွၤအဟံၣ်အတြဲၤ, ဒီးမၤက့ၤအီၤလီၤ.
\v 4 ဒီးဒုးဟဲနုာ် ပှၤလုၢ်တၢ်အဒိၣ်, ဒီးပှၤလ့ၤဝံဖိတဖၣ်, ဒီးဒုးအိၣ်ဖှိၣ်ရိ ဖှိၣ်အီၤလၢကျဲလၢ မုၢ်ထီၣ်တခီအပူၤလီၤ.
\v 5 ဒီးစံးဘၣ် အီၤ, ပှၤလ့ၤဝံဖိသ့ၣ်ဧၢ, ကနၣ်ယကလုၢ်, မၤစီဆှံသု သး, ဒီးမၤစီဆှံယွၤသုပၢ်အကစၢ်အဟံၣ်, ဒီးစိာ်ထီၣ် ကွံာ်တၢ်မၤဘၣ်အၢလၢတၢ်အလီၢ်စီဆှံအပူၤန့ၣ်တက့ၢ်.
\p
\v 6 အဂ့ၢ်ဒ်အံၤ, ပပၢ်တဖၣ်မၤကမၣ်တၢ်, ဒီးမၤတၢ်အၢ လၢယွၤပကစၢ်အမဲာ်, ဒီးလဲၤသဒၣ်အီၤ, ဒီးဃၣ်ကွံာ်အ မဲာ်လၢ ယွၤအိၣ်ဝဲဆိးဝဲအလီၢ်, ဒီးဃၣ်ဒူၣ်ချၢအသး လီၤ.
\v 7 ဒီးကးတံာ်ဃာ်တၢ်ခိၣ်ဒုးထီၣ်အသးအတြဲၤ, ဒီး မၤလီၤပံာ်မ့ၣ်အူဒၢ, ဒီးတဆိၣ်ကဲၤဘၣ်တၢ်နၢမူ, ဒီးတ လုၢ်ဘၣ်အံၣ်စရ့လးအကစၢ်လၢ တၢ်လုၢ်မ့ၣ်အူလၢတၢ် အလီၢ်စီဆှံအပူၤဘၣ်.
\p
\v 8 ဒီးယွၤအသးထီၣ်ဘၣ်ယူဒၤ, ဒီးယရူၤၡလ့ၣ်, ဒီးဟ့ၣ် လီၤကွံာ်အီၤဆူတၢ်ကိၢ်တၢ်ဂီၤ, ဒီးပာ်အီၤလၢတၢ်ကမၢ ကမၣ်အလီၢ်, လၢတၢ်ၡံအလီၢ်န့ၣ် ဒ်သုထံၣ်ဘၣ်လၢ သုမဲာ်အသိးန့ၣ်လီၤ.
\v 9 ကွၢ်ကွၢ်, ပပၢ်တဖၣ်လီၤဃံၤလၢ နး, ဒီးပဖိခွါ, ဒီးပဖိမုၣ်, ဒီးပမါတဖၣ်ကဲကုၢ်လၢတၢ် န့ၣ်အဃိလီၤ.
\v 10 ဒီးခဲကနံၣ်အံၤယသးအိၣ်လၢ ယက အၢၣ်လီၤတၢ်ဒီး ယွၤအံၣ်စရ့လးအကစၢ် ဒ်သိးအသး ထီၣ်ဆူၣ်ကဃၣ်ကွံာ်အသးလၢပအိၣ်လီၤ.
\p
\v 11 ယဖိခွါသ့ၣ်ဧၢ, ခဲကနံၣ်အံၤတပလီၢ်ဘၣ်သုသးဘၣ် ဒီးအိၣ်တဂ့ၤ. ယွၤဃုထၢသုဒ်သိးသုကဆၢထၢၣ်လၢအ မဲာ်ညါ, လၢသုကမၤအတၢ်, ဒီးဒ်သိးသုကမၤတၢ်အခ့ အပှၤအတၢ်, ဒီးဆိၣ်ကဲၤတၢ်နၢမူလီၤ.
\p
\v 12 ဒီးပှၤလ့ၤဝံဖိဂဲၤဆၢထၢၣ်, စီၤဧမၤစဲအဖိခွါစီၤမၤဃး, ဒီးစီၤဧစၤရယၤအဖိခွါစီၤယိၤအ့လး, ဒီးပှၤလၢကဃးဖိ အဖိခွါအကျါ, စီၤဧၤဘ့းဒံအဖိခွါစီၤကံၣ်, ဒီးစီၤယဟး လ့ၤလ့လးအဖိခွါစီၤဧစၤရယၤ လၢပှၤမရၤရံၤဖိအဖိခွါ အကျါ, ဒီးစီၤစံးမၤအဖိခွါစီၤယိၤအၤ, ဒီးစီၤယိၤအၤအ ဖိခွါစီၤဧ့ၤဒ့ၣ်လၢပှၤက့ရၡိၣ်ဖိအကျါ,
\v 13 ဒီးလၢစီၤအလံ စဖၣ်အဖိခွါအကျါန့ၣ်စီၤၡံးမရံ, ဒီးစီၤယံးအ့လး, ဒီးလၢ စီၤအၤစာ်အဖိခွါအကျါန့ၣ်စီၤစကၤရယၤ, ဒီးစီၤမးတၤ နယၤ,
\v 14 ဒီးလၢစီၤဟ့မၣ်အဖိခွါအကျါန့ၣ်, စီၤယဃ့အ့ လး, ဒီးစီၤၡံးမံၤ, ဒီးလၢစီၤယဒူသူၣ်အဖိခွါအကျါန့ၣ် စီၤၡမါယၤ, ဒီးစီၤဧူးစံၤအ့လးလီၤ.
\p
\v 15 ဒီးဒုးအိၣ်ဖှိၣ်ရိဖှိၣ်အဒီပုၢ်ဝဲၢ်တဖၣ်, ဒီးမၤစီဆှံအသး, ဒီးဟဲဝဲဒ်စီၤပၤအတၢ်မၤလိာ်လၢ ယွၤအကလုၢ်အသိး န့ၣ်, ဒ်သိးအကမၤကဆှီထီၣ်ယွၤအဟံၣ်လီၤ.
\p
\v 16 ဒီးပှၤလုၢ်တၢ်အဒိၣ်လဲၤနုာ်လၢ ယွၤအဟံၣ်လၢညါခီ ဒ်သိးအကမၤကဆှီထီၣ်အီၤ, ဒီးဟဲက့ၤစိာ်ကယဲၢ်တၢ်မၤ တကဆှီဘၣ်တဖၣ် လၢအထံၣ်န့ၢ်လၢယွၤအနူၢ်ပူၤဆူ ယွၤအဟံၣ်အဂၢၤပူၤ, ဒီးပှၤလ့ၤဝံဖိဟံးန့ၢ် စိာ်ထီၣ်ဝဲဆူ ခိ, ဆူထံကျိကံဒြိၣ်အပူၤလီၤ.
\p
\v 17 ဒီးလၢလါခီၣ်ထံးလါထီၣ်တနံၤန့ၣ် မၤထီၣ်သီဒ်သိး အကမၤစီဆှံထီၣ်, ဒီးလၢလါထီၣ်ဃိးနံၤတနံၤန့ၣ်ဟဲဝဲဆူ ယွၤအတၢ်ခိၣ်ဒုးထီၣ်အသး, ဒီးမၤစီဆှံယွၤအဟံၣ် လၢဃိးနံၤအပူၤ, ဒီးလါခီၣ်ထံးတဆံဃုနံၤတနံၤန့ၣ်မၤ တုၤအလၢာ်လီၤ.
\p
\v 18 ဒီးလဲၤဝဲဆူစီၤပၤဃံးစကံယၤအအိၣ်, ဒီးစံးဝဲဒၣ်, ပ မၤကဆှီထီၣ်လံယွၤအဟံၣ်ဒီဟံၣ်ညါ, ဒီးတၢ်လုၢ်လီၢ် မ့ၣ်အူ, ဒီးအဃၢၤအဃိၢ်, ဒီးတၢ်မဲာ်ညါကိၣ်အစီၢ်နီၤ ခိၣ်, ဒီးအဃၢၤအဃိၢ်ခဲလၢာ်လံ,
\v 19 ဒီးကယဲၢ်အဃၢၤ အဃိၢ်လၢ စီၤပၤအၤဃးကွံာ်တ့ၢ်ကွံာ် လၢအမၤကမၣ် တၢ်အပူၤခဲလၢာ်န့ၣ်ပကတဲာ်ကတီၤလံ, ဒီးမၤစီဆှံလံ, ဒီးကွၢ်ကွၢ်, အိၣ်ဝဲလၢယွၤအတၢ်လုၢ်လီၢ်အမဲာ်ညါလီၤ.
\p
\v 20 ဒီးစီၤပၤဃံးစကံယၤဂဲၤဆၢထၢၣ်ဂီၤဂီၤ, ဒီးဒုးအိၣ်ဖှိၣ် ရိဖှိၣ်ဝ့ၢ်အပဒိၣ်ဖးဒိၣ်တဖၣ်, ဒီးလဲၤထီၣ်ဝဲဆူ ယွၤအ ဟံၣ်ပူၤလီၤ.
\p
\v 21 ဒီးဟဲစိာ်ဂီၤဖံးဖါနွံဒု, ဒီးသိဖါနွံဒု, ဒီးသိဖိနွံဒု, ဒီးမဲာ် တဲးလဲးဖါနွံဒုလၢတၢ်လုၢ်တၢ်ဒဲးဘးအဂီၢ်, လၢဘီမုၢ်အ ဂီၢ်, ဒီးလၢတၢ်အလီၢ်စီဆှံအဂီၢ်, ဒီးလၢယူဒၤအဂီၢ်, ဒီး မၤလိာ်ပှၤလုၢ်တၢ်အဒိၣ်, စီၤအၤဟရိၣ်အဖိခွါတဖၣ်လၢ အကလုၢ်အီၤလၢယွၤအတၢ်လုၢ်လီၢ်အဖီခိၣ်လီၤ.
\p
\v 22 ဒီးပှၤမၤသံဂီၤဖံးတဖၣ်, ဒီးပှၤလုၢ်တၢ်အဒိၣ်တဖၣ်ဒိး န့ၢ်တၢ်သွံၣ်, ဒီးဖှံဝဲလၢတၢ်လုၢ်လီၢ်အဖီခိၣ်လီၤ. ဒီးမၤ သံသိဖါ, ဒီးဖှံတၢ်သွံၣ်လၢတၢ်လုၢ်လီၢ်အဖီခိၣ်, ဒီးမၤ သံသိဖိ, ဒီးဖှံတၢ်သွံၣ်လၢတၢ်လုၢ်လီၢ်အဖီခိၣ်လီၤ.
\p
\v 23 ဒီးဟဲစိာ် မဲာ်တဲးလဲးဖါတဖၣ်လၢ တၢ်လုၢ်တၢ်ဒဲးဘး အဂီၢ်ဆူစီၤပၤဒီးတၢ်အိၣ်ဖှိၣ်အမဲာ်ညါ, ဒီးအဝဲသ့ၣ်ပာ် အစုလၢအဖီခိၣ်န့ၣ်လီၤ.
\p
\v 24 ဒီးပှၤလုၢ်တၢ်အဒိၣ် မၤသံအီၤ, ဒီးမၤတၢ်လၢတၢ်ဒဲး ဘးအဃိလၢအသွံၣ် လၢတၢ်လုၢ်လီၢ်အဖီခိၣ်ဒ်သိးအက မၤတၢ်ပူၤဖျဲးလၢ အံၣ်စရ့လးခဲလၢာ်အဂီၢ်လီၤ. အဂ့ၢ်ဒ် အံၤ, စီၤပၤမၤလိာ်ဝဲလၢတၢ်လုၢ်မ့ၣ်အူ, ဒီးတၢ်လုၢ်တၢ် ဒဲးဘးန့ၣ်ကဘၣ်တၢ်လုၢ်အီၤလၢ အံၣ်စရ့လးခဲလၢာ်အ ဂီၢ်လီၤ.
\p
\v 25 ဒီးပာ်ပှၤလ့ၤဝံဖိလၢယွၤအဟံၣ်ပူၤ အိၣ်ဝဲဒီးစှၢၣ်စှံး, ဒီးသီတူၢ်, ဒီးတနၢ်ဒ်စီၤဒၤဝံး, ဒီးစီၤပၤအပှၤထံၣ်တၢ်စီၤ ကး, ဒီးဝံနၤသၣ်အတၢ်မၤလိာ်အသိးန့ၣ်လီၤ. အဂ့ၢ်ဒ် အံၤ, ယွၤမၤလိာ်တၢ်န့ၣ်လၢဝံတဖၣ်အစုပူၤလီၤ.
\p
\v 26 ဒီးပှၤလ့ၤဝံဖိဆၢထၢၣ်ဒီး စီၤဒၤဝံးအဒံၣ်ဒၢပီၤဒွါ, ဒီး ပှၤလုၢ်တၢ်အဒိၣ်အိၣ်ဒီးကွဲၤတဖၣ်လီၤ.
\p
\v 27 ဒီးစီၤဃံးစကံယၤမၤလိာ်ဝဲလၢ အကလုၢ်တၢ်လုၢ်မ့ၣ် အူလၢတၢ်လုၢ်လီၢ်အဖီခိၣ်, ဒီးအကတီၢ်လၢအလုၢ်ထီၣ် သီတၢ်လုၢ်မ့ၣ်အူန့ၣ် ယွၤအတၢ်သးဝံၣ်ထီၣ်သီအိၣ်ဒီး ကွဲၤ, ဒီးဒံၣ်ဒၢပီၤဒွါလၢအံၣ်စရ့လး အစီၤပၤစီၤဒၤဝံးမၤ လိာ်ဝဲလီၤ.
\p
\v 28 ဒီးတၢ်အိၣ်ဖှိၣ်ခဲလၢာ်ဘူၣ်ထီၣ်ဘါထီၣ်, ဒီးပှၤသးဝံၣ် တၢ်ဖိသးဝံၣ်တၢ်, ဒီးကွဲၤသီၣ်, ဒီးတၢ်ခဲလၢာ်န့ၣ်အိၣ်ဝဲ တုၤအလုၢ်တၢ်လုၢ်မ့ၣ်အူဝံၤလီၤ.
\p
\v 29 ဒီးတုၤအလုၢ် တၢ်လုၢ်ခဲလၢာ်ဝံၤဒီး, စီၤပၤဒီးကယဲၢ် ပှၤအိၣ်ဝဲဒီးအီၤခဲလၢာ်န့ၣ် ဆုးလီၤအခိၣ်ဒီးဘူၣ်ထီၣ်ဘါ ထီၣ်ဝဲလီၤ.
\p
\v 30 ဒီးစီၤပၤဃံးစကံယၤ, ဒီးပဒိၣ်ဖးဒိၣ်တဖၣ်န့ၣ်မၤလိာ် ပှၤလ့ၤဝံဖိဒ်သိးအကစံးထီၣ်ပတြၢၤယွၤလၢစီၤဒၤဝံး, ဒီး ပှၤထံၣ်တၢ်စီၤအၤစာ်အတၢ်ကတိၤန့ၣ်လီၤ. ဒီးအဝဲသ့ၣ် သးဝံၣ်တၢ်လၢအသူၣ်ခုသးခု, ဒီးဆုးလီၤအခိၣ်ဒီးဘူၣ် ထီၣ်ဘါထီၣ်ဝဲလီၤ.
\p
\v 31 ဒီးစီၤဃံးစကံယၤကတိၤတၢ်ဒီးစံးဝဲဒၣ်, ခဲကနံၣ်အံၤ သုမၤစီဆှံလံသုသးလၢယွၤအဂီၢ်လံ. သုးဘူးသုသး, ဒီး ဟဲစိာ်တၢ်လုၢ်တဖၣ်, ဒီးတၢ်လုၢ်စံးထီၣ်ပတြၢၤတဖၣ်ဆူ ယွၤအဟံၣ်ပူၤတက့ၢ်. ဒီးပှၤအိၣ်ဖှိၣ်ဖိတဖၣ်န့ၣ်ဟဲစိာ် တၢ်လုၢ်တဖၣ်, ဒီးတၢ်လုၢ်စံးထီၣ်ပတြၢၤ, ဒီးဖဲဒၣ်ပှၤ လၢအသးအိၣ်တီနံဒၣ်တၢ်တဂၤဂၤန့ၣ် ဟဲစိာ်တၢ်လုၢ် မ့ၣ်အူလီၤ.
\p
\v 32 ဒီးတၢ်လုၢ်မ့ၣ်အူလၢ ပှၤအိၣ်ဖှိၣ်ဖိဟဲစိာ်ဝဲတဖၣ် အ တၢ်ဂံၢ်န့ၣ်မ့ၢ်ဂီၤဖံးဖါနွံဆံ, သိဖါတကယၤ, သိဖိခံက ယၤလီၤ. အဝဲသ့ၣ်ခဲလၢာ်န့ၣ်အိၣ်ဝဲလၢ တၢ်လုၢ်ယွၤ အတၢ်လုၢ်မ့ၣ်အူအဂီၢ်လီၤ.
\v 33 ဒီးတၢ်မၤဘူၣ်န့ၣ် မ့ၢ်ဂီၤ ဖံးဖါဃုကယၤ, ဒီးသိသၢကထိလီၤ.
\p
\v 34 ဒီးပှၤလုၢ်တၢ်အဒိၣ်အိၣ်စှၤကဲၣ်ဆိး, ဒီးအုၣ်ကွံာ်တၢ် လုၢ်မ့ၣ်အူခဲလၢာ်အဖံးတသ့ဘၣ်. ဒီးအဒီပုၢ်ဝဲၢ်ပှၤလ့ၤဝံ ဖိမၤစၢၤအီၤတုၤတၢ်မၤန့ၣ်ဝံၤဝဲ, ဒီးတုၤပှၤလုၢ်တၢ်အဒိၣ် တဖၣ်မၤစီဆှံထီၣ်အသးလီၤ. အဂ့ၢ်ဒ်အံၤ, ပှၤလ့ၤဝံဖိ အသးလိၤဂ့ၤန့ၢ် ပှၤလုၢ်တၢ်အဒိၣ်တက့ၢ်, ဒ်သိးအက မၤစီဆှံအသးလီၤ.
\p
\v 35 ဒီးတၢ်လုၢ်မ့ၣ်အူအိၣ်စ့ၢ်ကီးဝဲအါအါကလဲာ်, ဒီးတၢ် လုၢ်မၤဃူမၤဖိးတဖၣ်အတၢ်သိ, ဒီးတၢ်မၤဘူၣ်တၢ်အီ လၢတၢ်လုၢ်မ့ၣ်အူအဂီၢ်လီၤ. ဒီးယွၤအဟံၣ်အတၢ်မၤန့ၣ် ကတဲာ်ကတီၤလံအသးလီၤ.
\p
\v 36 ဒီးစီၤဃံးစကံယၤသူၣ်ခုသးခု, ဒီးပှၤဂီၢ်မုၢ်ခဲလၢာ်လၢ ယွၤကတဲာ်ကတီၤ ပှၤဂီၢ်မုၢ်အဃိန့ၣ်လီၤ. အဂ့ၢ်ဒ်အံၤ, မၤအသးသတူၢ်ကလာ်လီၤ.
\c 30
\cl ၃၀
\p
\v 1 ဒီးစီၤဃံးစကံယၤမၢလီၤတၢ်ဆူ အံၣ်စရ့လးဒီးယူဒၤ ခဲလၢာ်, ဒီးကွဲးဟ့ၣ်ယုၢ်လံာ်လၢအ့ဖရဲၣ်, ဒီးမနၤရှ့ၤဒ် သိးအကဟဲဆူယွၤအဟံၣ်ပူၤလၢယရူၤၡလ့ၣ်အပူၤ လၢ အကမၤတၢ်ဘူၣ်လဲၤကပာ်လၢ ယွၤအံၣ်စရ့လးအက စၢ်အဂီၢ်လီၤ.
\p
\v 2 ဒီးစီၤပၤကူၣ်လိာ်တ့ၢ်အသးဒီးပဒိၣ်ဖးဒိၣ်တဖၣ်, ဒီး ပှၤအိၣ်ဖှိၣ်ဖိလၢယရူၤၡလ့ၣ်အပူၤခဲလၢာ် လၢအကမၤ ဘူၣ်လဲၤကပာ်လၢလါခံလါတလါအပူၤလီၤ.
\p
\v 3 အဂ့ၢ်ဒ်အံၤ, အကတီၢ်ဖဲန့ၣ်မၤတၢ်ဘူၣ်န့ၣ်တသ့ဘၣ်. အဂ့ၢ်ဒ်အံၤ, ပှၤလုၢ်တၢ်အဒိၣ်မၤစီဆှံထီၣ်အသးတအါ ဒံးဘၣ်, ဒီးပှၤဂီၢ်မုၢ်တအိၣ်ဖှိၣ်ရိဖှိၣ်ဒံးဘၣ်လၢ ယရူၤ ၡလ့ၣ်အပူၤဘၣ်.
\p
\v 4 ဒီးတၢ်တမံၤန့ၣ်လိၤဝဲလၢစီၤပၤအမဲာ်, ဒီးလၢတၢ်အိၣ် ဖှိၣ်ဖိခဲလၢာ်အမဲာ်လီၤ.
\p
\v 5 ဒီးဒုးအိၣ်ဂၢၢ်ဆိးကျၢၤတၢ်ကတိၤလၢ ပှၤဘၣ်ကိးတၢ် လၢအံၣ်စရ့လးခဲလၢာ်အပူၤလၢ ဘ့ၢ်ၡဘၤဒ်သိးလၢဒၣ်, လၢပှၤကဟဲမၤဘူၣ်လဲၤကပာ်လၢယွၤ, အံၣ်စရ့လးအ ကစၢ်အဂီၢ်လၢယရူၤၡလ့ၣ်အပူၤလီၤ. အဂ့ၢ်ဒ်အံၤ, တမၤ ဘၣ်ဒ်တၢ်ကွဲးအသးအသိးန့ၣ်ဃဲးဃဲးတ့ၢ်လံ.
\p
\v 6 ဒီးကလူးတဖၣ်လဲၤဝဲဒီးစီၤပၤ, ဒီးအပဒိၣ်ဖးဒိၣ်တဖၣ် အလံာ်, လၢအံၣ်စရ့လးဒီးယူဒၤခဲလၢာ်အပူၤ, ဒ်စီၤပၤအ တၢ်မၤလိာ်အသိးန့ၣ်, ဒီးစံးဝဲဒၣ်, အံၣ်စရ့လးဖိသ့ၣ်ဧၢ, ဃၣ်ကဒါက့ၤသုသးဆူယွၤ, စီၤအၤဘြၤဟၣ်, ဒီးစီၤအံၤ စဲး, ဒီးစီၤအံၣ်စရ့လးအကစၢ်အအိၣ်တက့ၢ်, ဒီးအဝဲဒၣ် ကဟဲက့ၤကဒါက့ၤဆူ သုလၢအအိၣ်လီၤတဲာ်ဒီးပူၤဖျဲး လၢအၤရှူၢ်အစီၤပၤတဖၣ်အစုပူၤအအိၣ်န့ၣ်လီၤ.
\v 7 ဒီးသု တကဲထီၣ်ပှၤဒ်သုပၢ်ဒီးသုဒီပုၢ်ဝဲၢ် လၢအမၤကမၣ်ဘၣ် ယွၤ, အပၢ်အကစၢ်အသိးန့ၣ်တဂ့ၤ. ဒီးအဝဲဒၣ်ဟ့ၣ်လီၤ ကွံာ်အီၤဆူတၢ်အိၣ်သယုၢ်ဒ်သုထံၣ်တၢ်အသိးန့ၣ်လီၤ.
\p
\v 8 ခဲကနံၣ်အံၤပာ်ဆူၣ်သုကိာ် ဒ်သုပၢ်အသိးန့ၣ်တဂ့ၤ. ဟ့ၣ်သုစုလၢယွၤ, ဒီးလဲၤနုာ်လၢအလီၢ်စီဆှံလၢအပာ်စီ ဆှံလီၤထူလီၤယိာ်, ဒီးမၤယွၤသုကစၢ်အတၢ်, ဒ်သိးအ သးထီၣ်ဆူၣ်ကဃၣ်ကွံာ်အသးလၢသုအိၣ်တက့ၢ်.
\p
\v 9 အဂ့ၢ်ဒ်အံၤ, သုမ့ၢ်ဃၣ်က့ၤသုသး ဆူယွၤအအိၣ်ဒီး, သုဒီပုၢ်ဝဲၢ်, ဒီးသုဖိတဖၣ်ကဘၣ်တၢ်သးကညီၤလၢပှၤလၢ အမိၤမၢကဲကုၢ်အီၤအမဲာ်ညါ, ဒီးကဟဲက့ၤကဒါက့ၤဆူ ကီၢ်အံၤအပူၤလီၤ. အဂ့ၢ်ဒ်အံၤ, ယွၤသူၣ်ကညီၤတၢ်, သး ကညီၤတၢ်, ဒီးအသးအိၣ်တၢ်လီၤ. ဒီးသုမ့ၢ်ဃၣ်က့ၤသု သးဆူအအိၣ်ဒီး, တဃၣ်ကွံာ်အမဲာ်လၢသုအိၣ်ဘၣ်.
\p
\v 10 ဒီးကလူးတဖၣ်န့ၣ် လဲၤတၢ်တဝ့ၢ်ဘၣ်တဝ့ၢ် လၢအ့ ဖရဲၣ်, ဒီးမနၤရှ့ၤအကီၢ်ဒီဘ့ၣ်ညါပၢၢ်လၢစဘူလိၣ်, ဒီး ပှၤနံၤဘၣ်အီၤ, ဒီးကတိၤဒိးအီၤလီၤ.
\p
\v 11 ဘၣ်ဆၣ်ဒီးပှၤကညီတနီၤနီၤလၢအၤရှ့ၢ်, ဒီးမနၤရှ့ၤ, ဒီးစဘူလိၣ်အကျါတဖၣ်ဆီၣ်လီၤအသး, ဒီးဟဲဝဲဆူယ ရူၤၡလ့ၣ်အပူၤလီၤ.
\p
\v 12 ဒီးလၢယူဒၤအပူၤစ့ၢ်ကီးန့ၣ် ယွၤအစုအိၣ်ဝဲလၢ အ ဟ့ၣ်လီၤအီၤလၢ အသးတဖျၢၣ်ဃီဒ်သိးအကတိၢ်န့ၢ်စီၤ ပၤဒီးပဒိၣ်ဖးဒိၣ်တဖၣ် အတၢ်မၤလိာ်လၢယွၤအကလုၢ် အကထါလီၤ.
\p
\v 13 ဒီးပှၤအိၣ်ဖှိၣ်အါဂၤ လၢယရူၤၡလ့ၣ်အပူၤ ဒ်သိးအ ကမၤတၢ်ဘူၣ်ကိၣ်တအိၣ်ဘၣ်ဒီးကိၣ်မံၣ် လၢလါခံဘ့ၣ် တဘ့ၣ်အပူၤ, တၢ်အိၣ်ဖှိၣ်ဒိၣ်ဒိၣ်ကလဲာ်လီၤ.
\p
\v 14 ဒီးဂဲၤဆၢထၢၣ်ဝဲ, ဒီးစိာ်ထီၣ်ကွံာ်တၢ်လုၢ်လီၢ်တဖၣ် လၢအအိၣ်ဝဲလၢယရူၤၡလ့ၣ်အပူၤ, ဒီးစိာ်ထီၣ်ကွံာ်တၢ် လုၢ်လီၢ်ဆိၣ်ကဲၤတၢ်နၢမူ, ဒီးတ့ၢ်လီၤကွံာ်အီၤလၢထံကျိ ကံဒြိၣ်အပူၤလီၤ.
\p
\v 15 ဒီးလါခံလါတလါ, လါထီၣ်တဆံလွံၢ်နံၤတနံၤန့ၣ်မၤ သံတၢ်ဘူၣ်လဲၤကပာ်, ဒီးပှၤလုၢ်တၢ်အဒိၣ်, ဒီးပှၤလ့ၤ ဝံဖိအမဲာ်ဆှး, ဒီးမၤစီဆှံထီၣ်အသး, ဒီးဟဲစိာ်တၢ်လုၢ် မ့ၣ်အူဆူယွၤအဟံၣ်ပူၤလီၤ.
\p
\v 16 ဒီးဆၢထၢၣ်လၢအလီၢ်ဒ်တၢ်စံၣ်ညီၣ်အသိး, ဒ်ယွၤအ ပှၤကညီစီၤမိၤရှ့အတၢ်သိၣ်တၢ်သီအသိးန့ၣ်လီၤ. ပှၤလုၢ် တၢ်အဒိၣ်ဖှံတၢ်သွံၣ်လၢ အဒိးန့ၢ်လၢပှၤလ့ၤဝံဖိအစုပူၤ လီၤ.
\p
\v 17 ဒီးပှၤလၢ အတစီတဆှံဘၣ်လၢ တၢ်အိၣ်ဖှိၣ်အကျါ န့ၣ်အိၣ်ဝဲအါဂၤ, ဒီးပှၤလ့ၤဝံဖိမၤသံတၢ်ဘူၣ်လဲၤကပာ် တဖၣ်လၢ ကယဲၢ်ပှၤလၢအတကဆှီဘၣ်အဂီၢ်ဒ်သိးအ ကမၤစီဆှံထီၣ်အီၤလၢယွၤအဂီၢ်လီၤ.
\p
\v 18 အဂ့ၢ်ဒ်အံၤ, ပှၤဂီၢ်မုၢ်, ဒီးပှၤအါဂၤလၢအ့ဖရဲၣ်, ဒီးမ နၤရှ့ၤ, ဒီးယံးစၣ်ကၢ်, ဒီးစဘူလိၣ်အကျါန့ၣ်တမၤက ဆှီထီၣ်ဘၣ်အသးဘၣ်. ဘၣ်ဆၣ်ဒီး အီၣ်တၢ်ဘူၣ်လဲၤ ကပာ်တဒ်ဘၣ်တၢ်ကွဲးအသးအသိးဘၣ်. မ့ၢ်နာ်သက့ ဒ်န့ၣ်ဒီး စီၤဃံးစကံယၤဘါထုကဖၣ်န့ၢ်အဂီၢ်, ဒီးစံးဝဲ ဒၣ်,
\v 19 ပှၤလၢအကတဲာ်ကတီၤအသးဒ်သိးအကဃုယွၤ အပၢ်အကစၢ် မ့ၢ်တကဆှီဘၣ်ဒ်တၢ်အလီၢ်စီဆှံအသိး ဘၣ်ဆၣ်ဒီး, မ်တၢ်ဂ့ၤယွၤန့ၣ် မၤပူၤမၤဖျဲးအတၢ်ကိးဂၤ ဒဲးတက့ၢ်.
\p
\v 20 ဒီးယွၤဒိကနၣ် စီၤဃံးစကံယၤအကလုၢ်, ဒီးမၤဘျါ က့ၤပှၤဂီၢ်မုၢ်လီၤ.
\p
\v 21 ဒီးပှၤအံၣ်စရ့လးဖိ လၢအအိၣ်လၢယရူၤၡလ့ၣ်အပူၤ တဖၣ်န့ၣ် မၤတၢ်ဘူၣ်ကိၣ်တအိၣ်ဘၣ်ဒီးကိၣ်မံၣ်နွံနံၤ, အိၣ်ဝဲဒီးအသူၣ်ခုသးခုဖးဒိၣ်, ဒီးပှၤလ့ၤဝံဖိ, ဒီးပှၤလုၢ် တၢ်အဒိၣ်စံးထီၣ်ပတြၢၤယွၤတနံၤဘၣ်တနံၤ, အိၣ်ဝဲဒီး ဒံၣ်ဒၢပီၤဒွါလၢအသီၣ်ဖးဒိၣ်လၢယွၤအဂီၢ်လီၤ.
\p
\v 22 ဒီးစီၤဃံးစကံယၤကတိၤတၢ်မုာ်မုာ်ဒီး ပှၤလ့ၤဝံဖိလၢ အသိၣ်လိတၢ်သ့ၣ်ညါယွၤ လၢအမ့ၢ်တၢ်ဂ့ၤလီၤ. ဒီးပှၤ အီၣ်တၢ်လၢတၢ်မၤဘူၣ်နွံနံၤအတီၢ်ပူၤ, ဒီးလုၢ်တၢ်လုၢ် မၤဃူမၤဖိး, ဒီးတဲလီၤကျဲၤလီၤတၢ်လၢယွၤ, အပၢ်အက စၢ်လီၤ.
\p
\v 23 ဒီးပှၤအိၣ်ဖှိၣ်ဖိခဲလၢာ် ကူၣ်လိာ်အသးလၢအကမၤ ဘူၣ်ကဒီးတၢ်နွံနံၤ, ဒီးမၤဘူၣ်ကဒီးတၢ်နွံနံၤအိၣ်ဒီးတၢ် သူၣ်ခုသးခုလီၤ.
\p
\v 24 အဂ့ၢ်ဒ်အံၤ, ယူဒၤအစီၤပၤစီၤဃံးစကံယၤ ဟ့ၣ်လီၤ ပှၤအိၣ်ဖှိၣ်လၢဂီၤဖံးဖါတကထိ, ဒီးသိနွံကထိ, ဒီးပဒိၣ် ဖးဒိၣ်တဖၣ်ဟ့ၣ်လီၤ ပှၤအိၣ်ဖှိၣ်ဖိလၢဂီၤဖံးဖါတကထိ, ဒီးသိတကလး, ဒီးပှၤလုၢ်တၢ်အဒိၣ်မၤစီဆှံထီၣ်အသး အါဂၤလီၤ.
\p
\v 25 ဒီးယူဒၤအပှၤအိၣ်ဖှိၣ်ဖိခဲလၢာ်, ဒီးပှၤလုၢ်တၢ်အဒိၣ် ဒီးပှၤလ့ၤဝံဖိ, ဒီးကယဲၢ်ပှၤအိၣ်ဖှိၣ်ဖိလၢအဟဲလၢအံၣ်စ ရ့လးအကျါ, ဒီးပှၤတခီဘီမုၢ်ဖိလၢအဟဲထီၣ်လၢအံၣ်စ ရ့လးအကီၢ်ပူၤ, ဒီးလၢအအိၣ်ဝဲဆိးဝဲလၢ ယူဒၤအပူၤ သ့ၣ်တဖၣ်န့ၣ်သူၣ်ခုသးခုဝဲလီၤ.
\p
\v 26 ဒီးတၢ်သးခုဖးဒိၣ် အိၣ်ဝဲလၢယရူၤၡလ့ၣ် အပူၤလီၤ. အဂ့ၢ်ဒ်အံၤ, လၢအံၣ်စရ့လးအစီၤပၤဒၤဝံးအဖိခွါ စီၤၡ လိၤမိၤအမုၢ်နံၤတဖၣ်လံၤလံၤန့ၣ် တၢ်ဒ်န့ၣ်သိးတအိၣ် ဘၣ်လၢယရူၤၡလ့ၣ်အပူၤဘၣ်လီၤ.
\p
\v 27 ဒီးပှၤလုၢ်တၢ်အဒိၣ်, ဒီးပှၤလ့ၤဝံဖိဂဲၤဆၢထၢၣ်, ဒီး ဆိၣ်ဂ့ၤပှၤဂီၢ်မုၢ်လီၤ. ဒီးယွၤဒိကနၣ်အကလုၢ်, ဒီးအတၢ် ဘါထုကဖၣ်ထီၣ်ဘး အအိၣ်အဆိးအလီၢ်စီဆှံ, လၢမူ ခိၣ်န့ၣ်လီၤ.
\c 31
\cl ၃၁
\p
\v 1 ဒီးတုၤတၢ်ခဲလၢာ်န့ၣ်ဝံၤဝဲဒီး, အံၣ်စရ့လးလၢအအိၣ် ဝဲခဲလၢာ်ဟးထီၣ်ဝဲဆူယူဒၤအဝ့ၢ်တဖၣ်အပူၤ, ဒီးမၤကၢ် လီၤကလဲတၢ်ဂီၤတဖၣ်, ဒီးကူာ်လီၤကွံာ်အရှ့ရၤတဖၣ်, ဒီးမၤလီၤပှီၢ်ကွံာ် တၢ်အလီၢ်ထီၣ်ထီတဖၣ်, ဒီးတၢ်လုၢ် လီၢ်တဖၣ်လၢယူဒၤဒီးဘံၣ်ယၤမံၣ်ခဲလၢာ်အပူၤ, ဒီးလၢ အ့ဖရဲၣ်ဒီးမနၤရှ့ၤအပူၤ, တုၤအမၤဟးဂီၤကွံာ်အီၤစီဖ့က လ့ၤခဲလၢာ်န့ၣ်လီၤ. ဒီးပှၤအံၣ်စရ့လးဖိက့ၤက့ၤတဂၤဆူ အတၢ်ဟံးဃာ်ဒၣ်ဝဲ, တဂၤဆူအတၢ်ဟံးဃာ်ဒၣ်ဝဲ စုာ် စုာ်, ဆူအဝ့ၢ်ဒၣ်ဝဲအပူၤလီၤ.
\p
\v 2 ဒီးစီၤဃံးစကံယၤ ပာ်လီၤပှၤလုၢ်တၢ်အဒိၣ်ဒီးပှၤလ့ၤ ဝံဖိတတီၤတတီၤ ဒ်အတီၤအသိး, တဂၤဒ်အတၢ်မၤအ သိးကိးဂၤဒဲး, ပှၤလုၢ်တၢ်အဒိၣ်, ဒီးပှၤလ့ၤဝံဖိလၢလုၢ် တၢ်လုၢ်မ့ၣ်အူအဂီၢ်, ဒီးလၢလုၢ်တၢ်လုၢ်မၤဃူမၤဖိး အ ဂီၢ်, ဒ်သိးအကမၤတၢ်အခ့အပှၤအတၢ်, ဒီးစံးထီၣ်ပ တြၢၤတၢ်, ဒီးသးဝံၣ်တၢ်လၢယွၤအဒဲတဖၣ် အတြဲၤပူၤ လီၤ.
\p
\v 3 ဒီးလၢစီၤပၤ အတၢ်ဖိတၢ်လံၤဒၣ်ဝဲအပူၤန့ၣ်, ပာ်လီၤ စီၤပၤအဂီၢ်လၢတၢ်လုၢ်မ့ၣ်အူအဂီၢ်, လၢဂီၤဒီးလၢဟါအ တၢ်လုၢ်မ့ၣ်အူအဂီၢ်, ဒီးတၢ်လုၢ်မ့ၣ်အူလၢအိၣ်ဘှံးနံၤအ ဂီၢ်, ဒီးလၢလါထီၣ်သီအနံၤအဂီၢ်, ဒီးလၢမၤဘူၣ်နံၤအ ဂီၢ်, ဒ်တၢ်ကွဲးအသးလၢယွၤအတၢ်သိၣ်တၢ်သီအပူၤအ သိးန့ၣ်လီၤ.
\p
\v 4 ဒီးမၤလိာ်ပှၤဂီၢ်မုၢ်လၢအအိၣ်ဝဲဆိးဝဲလၢ ယရူၤၡလ့ၣ် အပူၤဒ်သိးအကဟ့ၣ်ပှၤလုၢ်တၢ်အဒိၣ်, ဒီးပှၤလ့ၤဝံဖိလၢ အဂီၢ်လၢအသးကဆူၣ်ထီၣ်လၢ ယွၤအတၢ်သိၣ်တၢ်သီ အပူၤလီၤ.
\p
\v 5 ဒီးတုၤတၢ်မၤလိာ်ဟူထီသါလီၤဒီး, ပှၤအံၣ်စရ့လးဖိ ဟဲစိာ်တၤသၣ်ဆိဘၣ်ဃးဒီးဘုဧိၤဟုဧိၤ, စပံးထံ, ဒီးသိ, ဒီးကနဲစီ, ဒီးဟီၣ်ခိၣ်အကဝီၤအတၢ်အါထီၣ်တဖၣ်အါ အါကလဲာ်, ဒီးတၢ်ခဲလၢာ်အဆံဆဲၣ်ပူတပူ ဟဲစိာ်ဝဲအါ အါကလဲာ်လီၤ.
\p
\v 6 ဒီးပှၤအံၣ်စရ့လးဖိဒီး ပှၤယူဒၤဖိလၢအအိၣ်ဝဲလၢ ယူ ဒၤအဝ့ၢ်တဖၣ်အပူၤန့ၣ် ဟဲစိာ်စ့ၢ်ကီးဝဲလၢဂီၤဖံး, ဒီးသိ ဆံဆဲၣ်ဒုတဒု, ဒီးတၢ်စီဆှံလၢ တၢ်ပာ်စီဆှံလၢယွၤအ ဂီၢ်ဆံဆဲၣ်ပူတပူဒီးပာ်ဖှိၣ်ဝဲလၢတပူတပူလီၤ.
\p
\v 7 လၢလါသၢလါတလါန့ၣ် ပာ်ဖှိၣ်သီတၢ်အပူတဖၣ်အ ခီၣ်ထံး, ဒီးမၤဝံၤဝဲလၢလါနွံလါတလါလီၤ.
\p
\v 8 ဒီးတုၤစီၤဃံးစကံယၤ, ဒီးပဒိၣ်ဖးဒိၣ်တဖၣ်ဟဲဝဲ, ဒီး ထံၣ်ဘၣ်တၢ်ပူတဖၣ်ဒီး, ဒီးစံးထီၣ်ပတြၢၤယွၤ, ဒီးအပှၤ ဂီၢ်မုၢ်အံၣ်စရ့လးလီၤ.
\p
\v 9 ဒီးစီၤဃံးစကံယၤ သံကွၢ်ပှၤလုၢ်တၢ်အဒိၣ်, ဒီးပှၤလ့ၤ ဝံဖိလၢတၢ်ပူတဖၣ်အဂ့ၢ်အကျိၤလီၤ.
\p
\v 10 ဒီးစီၤစၤဒိးအပှၤဟံၣ်ဖိ ပှၤလုၢ်တၢ်အဒိၣ်အခိၣ် စီၤဧ စၤရယၤ စံးဆၢတၢ်ဒီးစံးဝဲဒၣ်, လၢပှၤဟဲစိာ်သီတၢ်မၤ ဘူၣ်ဆူယွၤအဟံၣ်ပူၤလံၤလံၤန့ၣ်ပတၢ်အီၣ်အါလံ, ဒီးပ ပာ်လီၤတဲာ်တၢ်လၢအအါလီၤ. အဂ့ၢ်ဒ်အံၤ, ယွၤဆိၣ်ဂ့ၤ လံအပှၤဂီၢ်မုၢ်လံ, ဒီးတၢ်လၢအအိၣ်လီၤတဲာ်တဖၣ်န့ၣ် မ့ၢ်တၢ်ဖိတၢ်လံၤဂီၢ်မုၢ်အံၤလီၤ.
\p
\v 11 ဒီးစီၤဃံးစကံယၤ မၤလိာ်ဝဲဒ်သိးပှၤကကတဲာ်ကတီၤ ဒၢးတဖၣ်လၢယွၤအဟံၣ်ပူၤ, ဒီးတၢ်ကတဲာ်ကတီၤဝဲလီၤ.
\p
\v 12 ဒီးပှၤဟဲစိာ်ဝဲတီတီ, လၢတၢ်မၤဘူၣ်တဖၣ်, ဒီးတၢ်ဆံ ဆဲၣ်ပူတပူတဖၣ်, ဒီးတၢ်ပာ်စီဆှံအသးတဖၣ်, ဒီးပှၤ လ့ၤဝံဖိစီၤကနၤနယၤမ့ၢ်ပှၤအခိၣ်လၢအဖီခိၣ်, ဒီးအဒီပုၢ် ဝဲၢ်စီၤၡံမံၤမ့ၢ်ပှၤခံဂၤတဂၤလီၤ.
\p
\v 13 ဒီးစီၤယဃံအ့လး, ဒီးစီၤဧၤစါစယၤ, ဒီးစီၤနၤဃး, ဒီး စီၤဧၤစၤအ့လး, ဒီးစီၤယရံမိး, ဒီးစီၤယိစဘး, ဒီးစီၤအလံၤ အ့လး, ဒီးစီၤယံးစမၤကယၤ, ဒီးစီၤမၤဃး, ဒီးစီၤဘနါ ယၤသ့ၣ်တဖၣ်မ့ၢ်ပှၤကွၢ်တၢ်ဖိတၢ်လံၤလၢစီၤကနၤနယၤ, ဒီးအဒီပုၢ်ဝဲၢ်စီၤၡံမံၤအစုအဖီလာ်, လၢစီၤပၤဃံးစကံယၤ, ဒီးယွၤအဟံၣ်အခိၣ်စီၤဧစၤရယၤ အတၢ်မၤလိာ်လီၤ.
\p
\v 14 ဒီးပှၤလ့ၤဝံဖိစီၤယံးမနၤအဖိခွါစီၤကိၤရ့, ပှၤပၢၤပဲတ ရီလၢမုၢ်ထီၣ်တခီတဂၤအိၣ်ဝဲလၢ တၢ်မၤဘူၣ်ဒၣ်ယွၤတ ဖၣ်အဖီခိၣ်ဒ်သိး အကနီၤဖးဟ့ၣ်တၢ်မၤဘူၣ်ယွၤတဖၣ်, ဒီးတၢ်စီဆှံကတၢၢ်တဖၣ်န့ၣ်လီၤ.
\v 15 ဒီးလၢအဝဲဒၣ်အဖီလာ်န့ၣ် အိၣ်ဝဲလၢစီၤဧ့ၤဒ့ၣ်, ဒီးစီၤမံးနယၤမံၣ်, ဒီးစီၤယ့ၤရှူ, ဒီးစီၤၡမါယၤ, ဒီးစီၤအမၤရယၤ, ဒီးစီၤၡကါနယၤသ့ၣ်တဖၣ်လၢပှၤလုၢ်တၢ်အဒိၣ်အဝ့ၢ်ပူၤ, လၢအလီၢ်လၢတၢ်ပာ်အီၤဒ်သိးအကနီၤဖးဟ့ၣ်တၢ်လၢအဒီပုၢ်ဝဲၢ်တတီၤတတီၤ, အဒိၣ်ဒီးအဆံးလီၤ.―
\p
\v 16 လၢအဝဲသ့ၣ်အဖိခွါတဖၣ် အထူအထံးအမဲာ်ညါန့ၣ်, ပှၤလၢအသးပှၢ်သၢနံၣ်ဒီးအါန့ၢ်အန့ၣ်တက့ၢ်, ကယဲၢ် ပှၤလၢအဟဲနုာ်လၢ ယွၤအဟံၣ်ပူၤတဂၤလၢ်လၢ်န့ၣ်ဟ့ၣ် ဝဲအဂီၢ်တနံၤအဂီၢ်တနံၤအဂီၢ် လၢအမၤတၢ်လၢအတၢ် ကွၢ်အဃိဒ်အတီၤတတီၤတတီၤအသိးန့ၣ်လီၤ.
\v 17 ဒီးဟ့ၣ် ဝဲလၢပှၤလၢပှၤလုၢ်တၢ်အဒိၣ်အကျါအထူအထံး, ဒ်အ ပၢ်အဟံၣ်အသိး, ဒီးပှၤလ့ၤဝံဖိလၢအသးပှၢ်အနံၣ်ခံဆံ ဒီးအါန့ၢ်အန့ၣ်တက့ၢ်လၢအတၢ်ကွၢ်အပူၤ ဒ်အတီၤတ တီၤတတီၤအသိးန့ၣ်လီၤ.
\v 18 ဒီးလၢဖိဒံဖိသၣ်ခဲလၢာ်, အ ဖိအမါ, ဒီးအဖိခွါ, ဒီးအဖိမုၣ်သ့ၣ်တဖၣ်အထူအထံး လၢတၢ်အိၣ်ဖှိၣ်ခဲလၢာ်အကျါန့ၣ်လီၤ. အဂ့ၢ်ဒ်အံၤ, မၤ စီဆှံအသးလၢတၢ်စီဆှံအပူၤ လၢအလီၢ်လၢတၢ်ပာ်အီၤ လၢအပူၤလီၤ.
\p
\v 19 ဒီးပှၤလၢ စီၤအၤဟရိၣ်အဖိခွါအကျါ, ပှၤလုၢ်တၢ်အ ဒိၣ်တဖၣ်အိၣ်ဝဲလၢဟီၣ်ခိၣ်အကဝီၤတဖၣ်, လၢအဝ့ၢ်အ တၢ်အီၣ်ဆၣ်အလီၢ်, လၢဝ့ၢ်ကိးဖျၢၣ်ဒဲးအပူၤန့ၣ်, ပှၤလၢ ပစံးတ့ၢ်အမံၤသ့ၣ်တဖၣ်န့ၣ် ဟ့ၣ်ဝဲလၢအဂီၢ်လၢပှၤပိာ် ခွါခဲလၢာ်လၢပှၤလုၢ်တၢ်အဒိၣ်အကျါ, ဒီးလၢကယဲၢ်ပှၤ လၢတၢ်ဂံၢ်အထူအထံးလၢပှၤလ့ၤဝံဖိအကျါခဲလၢာ်လီၤ.
\p
\v 20 ဒီးစီၤဃံးစကံယၤ မၤတၢ်န့ၣ်လၢ ယူဒၤဖိခဲလၢာ်အ ကျါ, ဒီးမၤတၢ်လၢအဂ့ၤအဝါ, ဒီးအတီအလိၤ, ဒီးအ မ့ၢ်အတီလၢယွၤအကစၢ်အမဲာ်ညါလီၤ.
\p
\v 21 ဒီးကယဲၢ်တၢ်မၤလၢအမၤထီၣ်သီ လၢယွၤအဟံၣ်အ တၢ်မၤအပူၤ, ဒီးလၢတၢ်သိၣ်တၢ်သီအပူၤ, ဒီးလၢတၢ် မၤလိာ်အပူၤ, ဒ်သိးအကဃုအကစၢ်တမံၤလၢ်လၢ်န့ၣ် မၤဝဲလၢအသးဒီဖျၢၣ်ညါ, ဒီးဘီၣ်ထီၣ်ညီထီၣ်ဝဲလီၤ.
\c 32
\cl ၃၂
\p
\v 1 တၢ်န့ၣ်တဖၣ်, ဒီးအအိၣ်ဂၢၢ်ဆိးကျၢၤတ့ၢ်ဝဲအလီၢ်ခံ ဒီး, အၤရှူၢ်အစီၤပၤစၤနဃ့ရံာ်ဟဲဝဲ, ဒီးဟဲနုာ်လၢယူဒၤ, ဒီးသူၣ်ဒဲထီဒါဝ့ၢ်အိၣ်ဒီးအခိၣ်ဒူတဖၣ်, ဒီးသါကမၤန့ၢ် ဘၣ်အီၤလၢအဂီၢ်ဒၣ်ဝဲလီၤ.
\p
\v 2 ဒီးတုၤစီၤဃံးစကံယၤ ထံၣ်ဝဲလၢစီၤစၤနဃ့ရံာ်ဝဲ, ဒီး လၢအမဲာ်အိၣ်လၢအကဒုးတၢ်ဒီးယရူၤၡလ့ၣ်ဒီး,
\v 3 ကူၣ် လိာ်အသးဒီးအပဒိၣ်ဖးဒိၣ်တဖၣ်, ဒီးအပှၤဆူၣ်တဖၣ် ဒ်သိးအကဆွံတံာ်ထံထီၣ်ပၢၢ် လၢအအိၣ်ဝဲလၢဝ့ၢ်ချၢ, ဒီးအဝဲသ့ၣ်မၤစၢၤအီၤလီၤ.
\p
\v 4 ဒီးပှၤဂီၢ်မုၢ်ဖးဒိၣ်အိၣ်ဖှိၣ်ရိဖှိၣ်, ဒီးဆွံတံာ်ထံထီၣ်ပၢၢ် ခဲလၢာ်, ဒီးထံကျိလၢအယွၤဝဲလၢကီၢ်အသးကံၢ်ပူၤ, ဒီး စံးဝဲဒၣ်, အၤရှူၢ်အစီၤပၤတဖၣ် ကဟဲဒီးထံၣ်န့ၢ်ထါအါ အါကလဲာ်မ့ၢ်အဘၣ်မနုၤလဲၣ်.
\p
\v 5 ဒီးမၤဆူၣ်ထီၣ်အသး, ဒီးမၤက့ၤတၢ်ခိၣ်ဒူလၢအလီၤ ပှီၢ်ကိးပူၤဒဲး, ဒီးမၤထီၣ်ဝဲပၢၢ်လၢတၢးထီတဖၣ်, ဒီးတၢ် ခိၣ်ဒူအဂၤလၢခိ, ဒီးမၤက့ၤမံးလိၤလၢစီၤဒၤဝံးအဝ့ၢ်ပူၤ, ဒီးတ့ဘီဧိၤနးဧိၤ, ဒီးကတီၤအါအါကလဲာ်လီၤ.
\p
\v 6 ဒီးပာ်ပှၤသုးဖိအခိၣ်တဖၣ်လၢပှၤဂီၢ်မုၢ်အဖီခိၣ်, ဒီးဒုး အိၣ်ဖှိၣ်ရိဖှိၣ်အီၤဆူအအိၣ်လၢဝ့ၢ်ပဲတရီအကျဲပူၤ, ဒီးက တိၤတၢ်မုာ်မုာ်ဒီးအီၤ, ဒီးစံးဝဲဒၣ်,
\v 7 ပာ်ဆူၣ်သုသး, ဒီး တံးတဟီၣ်တက့ၢ်. ပျံၤတၢ်တဂ့ၤ. ဘၣ်ယိၣ်တၢ်လၢအၤ ရှူၢ်အစီၤပၤအဃိ, လၢပှၤဂီၢ်မုၢ်ခဲလၢာ်လၢအအိၣ်ဒီးအီၤ အဃိတဂ့ၤ. အဂ့ၢ်ဒ်အံၤ, ပှၤလၢအအိၣ်ဒီးပှၤအံၤ, အါန့ၢ် ပှၤအိၣ်ဒီးအီၤတက့ၢ်လီၤ.
\v 8 တၢ်ဖံးတၢ်ညၣ်အစုဒုၣ်အိၣ် ဝဲဒီးအီၤလီၤ. မ့မ့ၢ်ယွၤပကစၢ်အိၣ်ဝဲဒီးပှၤဒ်သိးအကမၤ စၢၤပှၤ, ဒီးဒုးသုးပတၢ်ဒုးသုးတဖၣ်လီၤ. ဒီးပှၤဂီၢ်မုၢ်သ န့ၤအသးလၢယူဒၤအစီၤပၤဃံးစကံယၤ အတၢ်ကတိၤ တဖၣ်န့ၣ်လီၤ.
\p
\v 9 တၢ်န့ၣ်အလီၢ်ခံ အၤရှူၢ်အစီၤပၤစၤနဃ့ရံာ်မၢလီၤအ ခ့အပှၤဆူယရူၤၡလ့ၣ်အပူၤ, (ဒီးအကစၢ် အိၣ်ထီဒါ လၤကံၣ်, အိၣ်ဒီးအသုးမုၢ်ဂီၢ်မုၢ်ခဲလၢာ်) ဆူယူဒၤအစီၤ ပၤဃံးစကံယၤအအိၣ်, ဒီးဆူကယဲၢ်ယူဒၤလၢအအိၣ်ဝဲ လၢယရူၤၡလ့ၣ်အပူၤအအိၣ်, ဒီးစံးဝဲဒၣ်,
\v 10 အၤရှူၢ်အစီၤ ပၤစၤနဃ့ရံာ်စံးဝဲဒ်အံၤ, လၢတၢ်ကဝီၤဃာ်ယရူၤၡလ့ၣ် န့ၣ်သုအိၣ်ဒၣ်တၢ်, ဒီးသန့ၤသုသးလၢမနုၤတမံၤလဲၣ်.
\p
\v 11 ဒီးစီၤဃံးစကံယၤစံးဝဲ, ယွၤပကစၢ်ကမၤပူၤမၤဖျဲးပှၤ ဒီးအၤရှူၢ်အစီၤပၤအစုပူၤသတးဒီး, လွဲန့ၢ်သုဒ်သိးအက ဟ့ၣ်လီၤသုသးလၢ သုကသံလၢတၢ်သၣ်ဝံၤလီၤဒိ, ဒီး တၢ်သူသုသးလၢထံ, တမ့ၢ်ဘၣ်ဧါ.
\v 12 စီၤဃံးစကံယၤ တဂၤအံၤ, စိာ်ထီၣ်ကွံာ်တၢ်အလီၢ်ထီၣ်ထီ, ဒီးအတၢ် လုၢ်လီၢ်, ဒီးမၤလိာ်ယူဒၤ, ဒီးယရူၤၡလ့ၣ်, ဒီးစံးဝဲဒၣ်, သုဘၣ်ဘူၣ်တၢ်ဘါတၢ်လၢ တၢ်လုၢ်လီၢ်တဖျၢၣ်ဧိၤအ မဲာ်ညါ, ဒီးဆိၣ်ကဲၤထီၣ်တၢ်နၢမူလၢအဝဲန့ၣ်အဖီခိၣ်န့ၣ် တမ့ၢ်ဘၣ်ဧါ.
\p
\v 13 တၢ်လၢယၤဒီးယပၢ်တဖၣ် မၤပှၤဂီၢ်မုၢ်ခဲလၢာ်လၢကီၢ် တဖၣ်အပူၤန့ၣ်သုတသ့ၣ်ညါဘၣ်ဧါ. ကီၢ်တဖၣ်န့ၣ်အ ပှၤကလုာ်တဖၣ်အကစၢ်တဖၣ် မၤပူၤမၤဖျဲးအထံအကီၢ် လၢယစုပူၤသ့စ့ၢ်ကီးဧါ.
\p
\v 14 ဒ်သိးသုကစၢ်မၤပူၤမၤဖျဲးသုလၢယစုပူၤကသ့ဒီး, ပှၤ ကလုာ်လၢ ယပၢ်မၤဟးဂီၤကွံာ်အီၤတဖၣ် အကစၢ်ခဲ လၢာ်အကျါန့ၣ် မ့ၢ်မတၤမၤပူၤမၤဖျဲးအပှၤဂီၢ်မုၢ်လၢယစု ပူၤသ့တဂၤလဲၣ်.
\p
\v 15 ဒီးခဲကနံၣ်အံၤ ဒုးလီန့ၢ်သုသးလၢ စီၤဃံးစကံယၤတ ဂ့ၤ, ဒီးဒုးလွဲန့ၢ်သုသးလၢအီၤဒ်န့ၣ်သိးတဂ့ၤ. နာ်အီၤ တဂ့ၤ. အဂ့ၢ်ဒ်အံၤ, ပှၤတကလုာ်အကစၢ်မ့ၢ်ဂ့ၤ, ပှၤဘီမုၢ် ဖိအကစၢ်မ့ၢ်ဂ့ၤ, မၤပူၤမၤဖျဲးအပှၤဂီၢ်မုၢ်လၢယစုပူၤ, ဒီး လၢယပၢ်တဖၣ်အစုပူၤန့ၣ် တသ့ဘၣ်နီတဂၤဘၣ်. သု ကစၢ်မၤပူၤမၤဖျဲးသုလၢယစုပူၤ တသ့ဘၣ်နးန့ၢ်အန့ၣ် တက့ၢ်ဆံးဒိၣ်လဲၣ်.
\p
\v 16 ဒီးအခ့အပှၤ ကတိၤဒံးတၢ်ထီဒါကစၢ်ယွၤ, ဒီးထီဒါ အခ့အပှၤစီၤဃံးစကံယၤန့ၣ်လီၤ.
\p
\v 17 ဒီးကွဲးလံာ်ဒုၣ်ဒွဲၣ်ယွၤအံၣ်စရ့လးအကစၢ်, ဒီးကတိၤ တၢ်ထီဒါအီၤ, ဒီးစံးဝဲဒၣ်, ဒ်ကီၢ်တဖၣ်အဘီမုၢ်အကစၢ် တဖၣ်တမၤပူၤမၤဖျဲးဘၣ် အပှၤဂီၢ်မုၢ်လၢ ယစုပူၤအသိး န့ၣ်, စီၤဃံးစကံယၤအကစၢ်တမၤပူၤမၤဖျဲးဘၣ်အပှၤဂီၢ် မုၢ်လၢယစုပူၤဘၣ်.
\p
\v 18 ဒီးကိးထီၣ်ဝဲလၢအကလုၢ်ဖးဒိၣ် လၢယူဒၤအကျိာ်ဆူ ပှၤဂီၢ်မုၢ်လၢဝ့ၢ်ခိၣ်ဒူအဖီခိၣ်, ဒ်သိးအကမၤပျံၤမၤဖုးအီၤ, ဒီးမၤကိၢ်မၤဂီၤအီၤ, ဒ်သိးအကမၤန့ၢ်ဝ့ၢ်န့ၣ်လီၤ.
\p
\v 19 ဒီးကတိၤတၢ်ထီဒါ ယရူၤၡလ့ၣ်အကစၢ်ဒ်လၢ ဟီၣ် ခိၣ်အပှၤဂီၢ်မုၢ်အကစၢ်တဖၣ်လၢ ပှၤတ့အီၤလၢအစုအ သိးန့ၣ်လီၤ.
\p
\v 20 ဒီးလၢတၢ်န့ၣ်အဃိ စီၤပၤဃံးစကံယၤဒီးစီၤအၤမိးအ ဖိခွါဝံယၡါယၤ ဘါထုကဖၣ်တၢ်, ဒီးကိးထီၣ်ဆူမူခိၣ် လီၤ.
\p
\v 21 ဒီးယွၤမၢလီၤ အကလူးတဂၤလၢ အဒီၣ်တဲာ်ကွံာ်ပှၤ အဒိၣ်အဆူၣ်ခဲလၢာ်, ဒီးပှၤအခိၣ်တဖၣ်, ဒီးပဒိၣ်ဖးဒိၣ် လၢအၤရှူၢ်အစီၤပၤအပှၤသူၣ်ဒဲအလီၢ်ပူၤလီၤ. ဒီးက့ၤက ဒါက့ၤဝဲဆူအကီၢ်ဒၣ်ဝဲ, အိၣ်ဒီးအမဲာ်ဆှးလီၤ. ဒီးတုၤဝဲ လၢအကစၢ်အဟံၣ်ပူၤဒီး, ပှၤလၢအဟဲထီၣ်ဝဲလၢအပှံာ် ဒၣ်ဝဲန့ၣ်မၤသံအီၤလၢနးဖဲန့ၣ်လီၤ.
\p
\v 22 ဒီးယွၤအုၣ်က့ၤခီၣ်က့ၤ စီၤဃံးစကံယၤ, ဒီးပှၤအိၣ်ဝဲ ဆိးဝဲလၢယရူၤၡလ့ၣ်အပူၤ, လၢအၤရှူၢ်အစီၤပၤစၤနဃ့ ရံာ်အစုပူၤ, ဒီးလၢပှၤခဲလၢာ်အစုပူၤ, ဒီးဆှၢအီၤဝးတရံး ဝဲလီၤ.
\p
\v 23 ဒီးပှၤအါဂၤဟဲစိာ် တၢ်မၤဘူၣ်ဆူယွၤအအိၣ်လၢ ယ ရူၤၡလ့ၣ်အပူၤဒီး ခိၣ်ဖးတဖၣ်ဆူယူဒၤအစီၤပၤဃံးစကံ ယၤအအိၣ်လီၤ. ဒီးလၢတၢ်မၤအသးဒ်န့ၣ် အလီၢ်ခံန့ၣ် ဒိၣ်ထီၣ်ဝဲလၢပှၤကိးကလုာ်ဒဲးအမဲာ်ညါလီၤ.
\p
\v 24 တၢ်လၢမုၢ်နံၤတဖၣ်န့ၣ် စီၤဃံးစကံယၤ ဆါထီၣ်ဝဲ တုၤအကသံတ့ၢ်လီၤ. ဒီးဘါထုကဖၣ်ယွၤ, ဒီးအဝဲဒၣ် ကတိၤတၢ်ဒီးအီၤ, ဒီးဟ့ၣ်လီၤအီၤလၢတၢ်အပနီၣ်လီၤ.
\p
\v 25 ဒီးစီၤဃံးစကံယၤ တဟ့ၣ်ကၣ်ဘၣ်တၢ်ဒ်တၢ်ဘျုးတၢ် ဖှိၣ်လၢအဘၣ်အီၤအသိးန့ၣ်ဘၣ်. အဂ့ၢ်ဒ်အံၤ, အသး ပာ်ထီၣ်ထီအသးလီၤ. ဒီးတၢ်သးထီၣ်ဘၣ်အီၤ, ဒီးဘၣ် ယူဒၤ, ဒီးယရူၤၡလ့ၣ်လီၤ.
\p
\v 26 နာ်သက့ဒီးစီၤဃံးစကံယၤ ဆီၣ်လီၤအသးလၢ အ သးထီၣ်ထီအဃိန့ၣ်, (အဝဲဒၣ်ဒီးပှၤအိၣ်ဝဲဆိးဝဲလၢယ ရူၤၡလ့ၣ်အပူၤ,) ဒီးယွၤအသးထီၣ်တဘၣ်ဘၣ်အီၤလၢ စီၤဃံးစကံယၤအမုၢ်နံၤတဖၣ်အပူၤဘၣ်.
\p
\v 27 ဒီးစီၤဃံးစကံယၤ အိၣ်ဝဲဒီးတၢ်ထူးတၢ်တီၤ, ဒီးတၢ် လၤကပီၤအါအါကလဲာ်, ဒီးမၤတၢ်ပာ်ဖှိၣ်အလီၢ်လၢစ့ အဂီၢ်, ဒီးလၢထူအဂီၢ်, ဒီးလၢတၢ်မျၢ်အဂီၢ်, ဒီးလၢတၢ် နၢမူအဂီၢ်, ဒီးလၢကတီၤတဖၣ်အဂီၢ်, ဒီးလၢတၢ်အဃၢၤ အဃိၢ်လၢအဘၣ်ဒၣ် ပှၤအသးခဲလၢာ်အဂီၢ်,
\v 28 တၢ်ပာ် ဖှိၣ်အလီၢ်စ့ၢ်ကီးလၢဘုဧိၤဟုဧိၤ, ဒီးစပံးထံ, ဒီးသိသ့ၣ် တဖၣ်အတၢ်အါထီၣ်အဂီၢ်, ဒီးတၢ်အိၣ်အလီၢ်လၢဆၣ် ဖိကီၢ်ဖိအဒၢအကလုာ်ကလုာ်အဂီၢ်, ဒီးကရၢလၢသိဒီး မဲာ်တဲးလဲးအဂီၢ်လီၤ.
\p
\v 29 ဒီးမၤန့ၢ်ဝဲလၢဝ့ၢ်တဖၣ်လၢအဂီၢ်, ဒီးတၢ်ဖိတၢ်လံၤ, သိ ဒီးမဲာ်တဲးလဲး, ဒီးဂီၤဘုၣ်ဂီၤဖံးအါဒုလီၤ. အဂ့ၢ်ဒ်အံၤ, ယွၤ ဟ့ၣ်လီၤအီၤလၢ အစုလီၢ်အခီၣ်ခိၣ်အါအါကလဲာ်လီၤ.
\p
\v 30 ဒီးအဝဲဒၣ်, စီၤဃံးစကံယၤ တြီကံဃိၣ်အထံကျိအ ထီၣ်ပၢၢ်လၢထးခီ, ဒီးဒုးယွၤလီၤဝဲစၢၢ်ဆၢဆူစီၤဒၤဝံးအ ဝ့ၢ်လၢမုၢ်နုာ်တခီလီၤ. ဒီးစီၤဃံးစကံယၤ ဘီၣ်ထီၣ်ညီ ထီၣ်ဝဲလၢအမၤတၢ်ခဲလၢာ်အပူၤလီၤ.
\p
\v 31 မ့မ့ၢ်လၢတၢ်ဘၣ်ဃးဒီး ဘၤဘူၤလိၣ်အပဒိၣ်ဖးဒိၣ်အ ပှၤကတိၤကျိးတၢ်တဖၣ် လၢတၢ်မၢလီၤအီၤဒ်သိးအက သံကွၢ်တၢ်လၢတၢ်လီၤလးမၤအသးလၢ ကီၢ်ပူၤအဂ့ၢ်အ ကျိၤန့ၣ်ယွၤလဲၤသဒၣ်အီၤ, ဒ်သိးအကမၤကွၢ်အီၤ, ဒ်သိး အကသ့ၣ်ညါကယဲၢ်တၢ်လၢ အအိၣ်ဝဲလၢအသးကံၢ်ပူၤ န့ၣ်လီၤ.
\p
\v 32 ဒီးတၢ်အိၣ်လီၤတဲာ်ဘၣ်ဃးဒီး စီၤဃံးစကံယၤအတၢ် မၤ, ဒီးအတၢ်ဂ့ၤတၢ်ဝါန့ၣ်, ကွၢ်ကွၢ်, ကွဲးအသးလၢ စီၤအၤမိးအဖိခွါဝံယၡါယၤ အလံာ်ထံၣ်တၢ်အပူၤ, လၢ ယူဒၤဒီးအံၣ်စရ့လးအစီၤပၤတဖၣ်အလံာ်ပူၤလီၤ.
\p
\v 33 ဒီးစီၤဃံးစကံယၤ မံဝဲဒီးအပၢ်တဖၣ်, ဒီးပှၤခူၣ်လီၤ ကွံာ်အီၤလၢစီၤဒၤဝံးအဖိခွါတဖၣ် အတၢ်သွၣ်ခိၣ်အထီ ကတၢၢ်အပူၤ, ဒီးပှၤအိၣ်ဝဲဆိးဝဲလၢယရူၤၡလ့ၣ်အပူၤခဲ လၢာ်မၤလၤမၤကပီၤအီၤ ဖဲအသံန့ၣ်, ဒီးအဖိခွါစီၤမနၤ ရှ့ၤကဲထီၣ်စီၤပၤလၢအလီၢ်န့ၣ်လီၤ.
\c 33
\cl ၃၃
\p
\v 1 လၢစီၤမနၤရှ့ၤကဲသီစီၤပၤန့ၣ်အသးပှၢ်တဆံခံနံၣ်, ဒီး ကဲစီၤပၤလၢယရူၤၡလ့ၣ်အပူၤယဲၢ်ဆံယဲၢ်နံၣ်လီၤ.
\p
\v 2 ဒီးမၤတၢ်အၢလၢယွၤအမဲာ် ဒ်ပှၤကလုာ်တဖၣ်လၢယွၤ ဟီထီၣ်ကွံာ်လၢ ပှၤအံၣ်စရ့လးဖိအမဲာ်ညါ အတၢ်သး ဘၣ်အၢအသိးလီၤ.
\v 3 ဒီးမၤက့ၤတၢ်အလီၢ်ထီၣ်ထီတဖၣ် လၢအပၢ်စီၤဃံးစကံယၤမၤဟးဂီၤဝဲ, ဒီးမၤထီၣ်တၢ်လုၢ် လီၢ်တဖၣ်လၢဘဧၤလးတဖၣ်အဂီၢ်, ဒီးတ့အရှ့ရၤ, ဒီး ဘါထီၣ်မူခိၣ်အသုးမုၢ်ဂီၢ်မုၢ်ခဲလၢာ်, ဒီးမၤအတၢ်လီၤ.
\p
\v 4 ဒီးမၤတၢ်လုၢ်လီၢ်တဖၣ် လၢယွၤအဟံၣ်လၢ ယွၤစံး လၢအဂ့ၢ်, ယမံၤကအိၣ်လၢယရူၤၡလ့ၣ်အပူၤ လီၤထူ လီၤယိာ်လီၤ.
\p
\v 5 ဒီးမၤတၢ်လုၢ်လီၢ်တဖၣ် လၢမူခိၣ်အသုးမုၢ်ခဲလၢာ်အ ဂီၢ်လၢယွၤအဟံၣ်အဂၢၤပူၤခံပူၤလီၤ.
\v 6 ဒီးမၢအဖိခွါ ခီ ဂာ်မ့ၣ်အူလၢ ဟံၣ်နိၣ်အဖိခွါအကစၢၢ်ကဆူးအပူၤ, ဒီး မၤကဒါပမဲာ်, ဒီးမၤတၢ်ဒီးပှၤအိၣ်ဒီးပှၤသံအကလၤတ ဖၣ်, ဒီးပှၤမဲာ်ထံၣ်ဝံတဖၣ်သတးဒီး, လၢယွၤအမဲာ်န့ၣ် မၤတၢ်အၢအါမံၤလၢတၢ်ထိၣ်ဂဲၤအသးထီၣ်လီၤ.
\p
\v 7 ဒီးပာ်လီၤတၢ်ဂီၤ, တၢ်ဂီၤလၢအတ့ဝဲလၢယွၤအဟံၣ်ပူၤ လၢယွၤစံးဘၣ်စီၤဒၤဝံးဒီး အဖိခွါစီၤၡလိၤမိၤ လၢအဂ့ၢ်, လၢဟံၣ်တဖျၢၣ်အံၤအပူၤ, ဒီးလၢယရူၤၡလ့ၣ်အပူၤလၢ ယဃုထၢလၢ အံၣ်စရ့လးအဒူၣ်ခဲလၢာ်အကျါန့ၣ်ယက ပာ်ယမံၤအစိၤစိၤအဃၣ်ဃၣ်လီၤ.
\v 8 မ့ၢ်ထဲအတိၢ်န့ၢ်က ယဲၢ်တၢ်လၢယမၤလိာ်အီၤခဲလၢာ် ဒ်ကယဲၢ်တၢ်သိၣ်တၢ် သီခဲလၢာ်, ဒီးတၢ်မၤလိာ်, ဒီးတၢ်စံၣ်ညီၣ်လၢစီၤမိၤရှ့အ စုပူၤအသိးဒီး, ယတဒုးဟးထီၣ်လၢၤဘၣ်အံၣ်စရ့လးအ ခီၣ်လၢကီၢ်လၢ ယဟ့ၣ်လီၤသုပၢ်တဘ့ၣ်အပူၤဘၣ်.
\p
\v 9 ဒီးစီၤမနၤရှ့ၤကလံာ်ယူဒၤဒီးယရူၤၡလ့ၣ်, ဒ်သိးအက မၤတၢ်အၢအါန့ၢ်ပှၤကလုာ်တဖၣ်လၢ ယွၤမၤဟးဂီၤအီၤ လၢပှၤအံၣ်စရ့လးဖိအမဲာ်ညါတက့ၢ်လီၤ.
\p
\v 10 ဒီးယွၤကတိၤတၢ်ဒီးစီၤမနၤရှ့ၤ, ဒီးအပှၤဂီၢ်မုၢ်, ဒီးတ ဒိကနၣ်ဘၣ်တၢ်ဘၣ်.
\p
\v 11 ဒီးယွၤဒုးဟဲထီဒါအီၤ လၢအၤရှူၢ်အစီၤပၤ အပှၤသုး မုၢ်အခိၣ်တဖၣ်လၢအမၤန့ၢ် စီၤမနၤရှ့ၤလၢတၤဆှုၣ်, ဒီး စၢဃာ်အီၤလၢထးသွဲ, ဒီးစိာ်ထီၣ်ကွံာ်အီၤဆူ ဘၤဘူၤ လိၣ်အပူၤလီၤ.
\p
\v 12 ဒီးတုၤအဘၣ်တၢ်ကိၢ်တၢ်ဂီၤဒီး, ဃ့ကညးယွၤအက စၢ်, ဒီးဆီၣ်လီၤအသးဒိၣ်ဒိၣ်ကလဲာ်လၢအပၢ်တဖၣ်အ ကစၢ်အမဲာ်ညါလီၤ.
\v 13 ဒီးဘါထုကဖၣ်ဝဲ, ဒီးအဝဲဒၣ် တူၢ်လိာ်အတၢ်ဃ့ကညး, ဒီးဒိကနၣ်အကလုၢ်, ဒီးဒုး ဟဲက့ၤအီၤဆူယရူၤၡလ့ၣ်ဆူအဘီမုၢ်အပူၤလီၤ. ဒီးစီၤမ နၤရှ့ၤသ့ၣ်ညါဝဲလၢယွၤမ့ၢ်ကစၢ်လီၤ.
\p
\v 14 ဒီးတၢ်န့ၣ်တဖၣ်အလီၢ်ခံ မၤထီၣ်ဝ့ၢ်အခိၣ်ဒူ လၢစီၤ ဒၤဝံးအဝ့ၢ်လၢခိလၢ ကံဃိၣ်အမုၢ်နုာ်တခီလၢကစၢၢ်က ဆူးအပူၤ, ပၢၢ်လၢတၢ်လဲၤနုာ်လၢညၣ်အပဲတရီ, ဒီးမၤ ဝးတရံးဧိၤဖ့လး, ဒီးမၤအီၤထီထီကလဲာ်, ဒီးပာ်ပှၤသုး ဖိအခိၣ်တဖၣ်လၢ ယူဒၤအဝ့ၢ်အိၣ်ဒီးအခိၣ်ဒူခဲလၢာ်အ ပူၤလီၤ.
\p
\v 15 ဒီးဟံးထီၣ်ကွံာ်တခီဘီမုၢ်ဖိအကစၢ်တဖၣ်, ဒီးတၢ်ဂီၤ လၢယွၤအဟံၣ်ပူၤ, ဒီးကယဲၢ်တၢ်လုၢ်လီၢ်တဖၣ်လၢအ မၤဝဲလၢယွၤအဟံၣ်အကစၢၢ်လိၤ, ဒီးလၢယရူၤၡလ့ၣ်အ ပူၤ, ဒီးကွံာ်တ့ၢ်ကွံာ်ဝဲလၢဝ့ၢ်အချၢလီၤ.
\p
\v 16 ဒီးမၤက့ၤယွၤအတၢ်လုၢ်လီၢ်, ဒီးလုၢ်တၢ်လုၢ်မၤဃူမၤ ဖိး, ဒီးတၢ်လုၢ်စံးထီၣ်ပတြၢၤလၢအဖီခိၣ်, ဒီးမၤလိာ်ယူ ဒၤဒ်သိးအကမၤယွၤအံၣ်စရ့လးအကစၢ်အတၢ်လီၤ.
\p
\v 17 ဘၣ်ဆၣ်ဒီး ပှၤဂီၢ်မုၢ်လုၢ်ဒံးတၢ်လၢ တၢ်အလီၢ်ထီၣ် ထီတဖၣ်အဖီခိၣ်, မ့မ့ၢ်ထဲလၢယွၤအကစၢ်တဂၤဧိၤ အ ဂီၢ်လီၤ.
\p
\v 18 ဒီးတၢ်အိၣ်လီၤတဲာ်ဘၣ်ဃးဒီး စီၤမနၤရှ့ၤ, ဒီးအတၢ် ဘါထုကဖၣ်လၢအကစၢ်, ဒီးပှၤထံၣ်တၢ်တဖၣ်လၢအ ကတိၤတၢ်ဒီးအီၤလၢ ယွၤအံၣ်စရ့လးအကစၢ်အမံၤအ တၢ်ကတိၤတဖၣ်, ကွၢ်ကွၢ်, အိၣ်ဝဲလၢအံၣ်စရ့လးအ စီၤပၤအလံာ်ပူၤလီၤ.
\p
\v 19 ဒီးအတၢ်ထုကဖၣ်, ဒီးလၢယွၤတူၢ်လိာ်အတၢ်ဃ့က ညး, ဒီးအတၢ်ဒဲးဘးခဲလၢာ်, ဒီးအတၢ်မၤကမၣ်ဒီးတ ချုးအဆီၣ်လီၤဒံးဘၣ်အသးန့ၣ် တၢ်အလီၢ်ဖဲအမၤထီၣ် တၢ်အလီၢ်ထီၣ်ထီတဖၣ်, ဒီးသူၣ်ထီၣ်အရှ့ရၤတဖၣ်, ဒီး တၢ်ဂီၤတဖၣ်, ကွၢ်ကွၢ်, ကွဲးအသးလၢပှၤထံၣ်တၢ်တ ဖၣ်အတၢ်ကတိၤအကျါလီၤ.
\p
\v 20 ဒီးစီၤမနၤရှ့ၤမံဝဲဒီးအပၢ်တဖၣ်, ဒီးပှၤခူၣ်လီၤကွံာ်အီၤ လၢအဟံၣ်ဒၣ်ဝဲအပူၤ, ဒီးအဖိခွါစီၤအၤမိၣ်ကဲထီၣ် စီၤ ပၤလၢအလီၢ်န့ၣ်လီၤ.
\p
\v 21 လၢစီၤအၤမိၣ်ကဲသီစီၤပၤန့ၣ် အသးပှၢ်ခံဆံခံနံၣ်, ဒီး ကဲစီၤပၤလၢယရူၤၡလ့ၣ်အပူၤခံနံၣ်လီၤ.
\p
\v 22 ဒီးမၤတၢ်အၢလၢယွၤအမဲာ်, ဒ်အပၢ်စီၤမနၤရှ့ၤမၤဝဲအ သိးန့ၣ်လီၤ. အဂ့ၢ်ဒ်အံၤ, စီၤအၤမိၣ်လုၢ်တၢ်လၢတၢ်ဂီၤ စိးပျၤအသးလၢအပၢ် စီၤမနၤရှ့ၤတ့ဝဲခဲလၢာ်, ဒီးမၤအ တၢ်လီၤ.
\p
\v 23 ဒီးတဆီၣ်လီၤဘၣ်အသးလၢ ယွၤအမဲာ်ညါ ဒ်အပၢ် စီၤမနၤရှ့ၤဆီၣ်လီၤအသးအသိးဘၣ်. ဒီးစီၤအၤမိၣ်မၤက မၣ်တၢ်အါထီၣ်အါထီၣ်လီၤ.
\p
\v 24 ဒီးအခ့အပှၤ ကူၣ်တၢ်ထီဒါအီၤ, ဒီးမၤသံအီၤလၢအ ဟံၣ်ဒၣ်ဝဲအပူၤလီၤ.
\p
\v 25 ဒီးကီၢ်အပှၤကညီမၤသံ ပှၤလၢအကူၣ်တၢ်ထီဒါ စီၤ ပၤအၤမိၣ်ခဲလၢာ်, ဒီးကီၢ်အပှၤကညီပာ်အဖိခွါစီၤယိၤၡံ ယၤလၢစီၤပၤလၢအလီၢ်န့ၣ်လီၤ.
\c 34
\cl ၃၄
\p
\v 1 လၢစီၤယိၤၡံယၤကဲသီစီၤပၤန့ၣ် အသးပှၢ်ဃိးနံၣ်, ဒီး ကဲစီၤပၤလၢယရူၤၡလ့ၣ်အပူၤသၢဆံတနံၣ်လီၤ.
\p
\v 2 ဒီးမၤတၢ်အလိၤ လၢယွၤအမဲာ်, ဒီးပိာ်အပၢ်စီၤဒၤဝံး အကျဲတဖၣ်, ဒီးဆူစုထွဲဂ့ၤ, ဆူစုစ့ၣ်ဂ့ၤ, တဃၣ်ကပၤ ဘၣ်အသးဘၣ်.
\p
\v 3 ဒီးလၢအကဲစီၤပၤပှဲၤထီၣ်ဃိးနံၣ်တနံၣ်, အသးစၢ်ဒံး န့ၣ်ဃုထီၣ်သီ အပၢ်စီၤဒၤဝံးအကစၢ်, ဒီးလၢအနံၣ်ပှဲၤ ထီၣ်တဆံခံနံၣ်တနံၣ်န့ၣ် မၤကဆှီထီၣ်သီယူဒၤ, ဒီး ယရူၤၡလ့ၣ်လၢတၢ်အလီၢ်ထီၣ်ထီ, ဒီးအရှ့ရၤ, ဒီးတၢ် ဂီၤစိးပျၤအသး, ဒီးတၢ်ဂီၤသိအသးသ့ၣ်တဖၣ်လီၤ.
\v 4 ဒီး ပှၤမၤလီၤပှီၢ်ကွံာ် ဘဧၤလးအတၢ်လုၢ်လီၢ်လၢအမဲာ်ညါ, ဒီးတၢ်ဂီၤဃမၣ်လၢအအိၣ်ထီၣ်ထီလၢအဖီခိၣ်န့ၣ် ကူာ် လီၤကွံာ်ဝဲလီၤ. ဒီးအရှ့ရၤ, ဒီးတၢ်ဂီၤစိးပျၤအသး, ဒီး တၢ်ဂီၤသိအသးန့ၣ်မၤလီၤကလဲကွံာ်ဝဲ, ဒီးမၤဝဲလၢတၢ် အကမူၣ်, ဒီးဖှံဝဲလၢပှၤလၢအလုၢ်တၢ်လၢအီၤတဖၣ်အ သွၣ်ခိၣ်အဖီခိၣ်န့ၣ်လီၤ.
\p
\v 5 ဒီးဆူးထီၣ်ကွံာ် ပှၤလုၢ်တၢ်အဒိၣ်တဖၣ် အဃံလၢ အတၢ်လုၢ်လီၢ်အဖီခိၣ်, ဒီးမၤကဆှီထီၣ်ယူဒၤ, ဒီးယရူၤ ၡလ့ၣ်လီၤ.
\v 6 ဒီးဒ်န့ၣ်အသိးလၢမနၤရှ့ၤဒီးအ့ဖရဲၣ်, ဒီး စူၤမ့းအိၣ်အဝ့ၢ်တဖၣ်အပူၤ ပၢၢ်လၢနးသၤလံန့ၣ်မၤဝဲလၢ အတၢ်ဟးဂီၤတဖၣ်ဝးတရံးဝဲလီၤ.
\p
\v 7 ဒီးမၤလီၤပှီၢ်ကွံာ် တၢ်လုၢ်လီၢ်တဖၣ်, ဒီးအရှ့ၤရၤတ ဖၣ်, ဒီးတီၢ်လီၤကလဲတၢ်ဂီၤစိးပျၤအသး, ဒီးကူာ်လီၤ ကွံာ်တၢ်ဂီၤဃမၣ်ခဲလၢာ် လၢအံၣ်စရ့လးအကီၢ်ဒီဘ့ၣ် ညါဝံၤဒီး, က့ၤကဒါက့ၤဝဲဆူယရူၤၡလ့ၣ်လီၤ.
\p
\v 8 ဒီးလၢစီၤယိၤၡံယၤ ကဲစီၤပၤတဆံဃိးနံၣ်တနံၣ်န့ၣ် တုၤအမၤကဆှီထီၣ်ထံဧိၤကီၢ်ဧိၤ, ဒီးဟံၣ်န့ၢ်ဝံၤဒီး, တၢ် မၤအသးလၢစီၤပၤမၢလီၤ ပှၤကွဲးလံာ်စီၤအစါလံယၤအ ဖိခွါစီၤၡၤဖၣ်, ဒီးဝ့ၢ်အခိၣ်စီၤမၤစယၤ, ဒီးပှၤကွဲးနီၣ်တၢ် စီၤယဟါအါဃးအဖိခွါ စီၤယိအၤသ့ၣ်တဖၣ်ဒ်သိးအက မၤက့ၤယွၤအကစၢ်အဟံၣ်လီၤ.
\v 9 ဒီးဟဲဝဲဆူပှၤလုၢ်တၢ် အခိၣ်စီၤဃံးလကံယၤအအိၣ်, ဒီးဟ့ၣ်လီၤစ့လၢပှၤဟဲ စိာ်ဆူယွၤအဟံၣ်ပူၤ, လၢပှၤလ့ၤဝံဖိ လၢအပၢၤတြဲၤတ ဖၣ်ထၢဖှိၣ်လၢမနၤရှ့ၤ, ဒီးအ့ဖရဲၣ်အစုပူၤ, ဒီးလၢပှၤအိၣ် လီၤတဲာ်လၢအံၣ်စရ့လးအကျါခဲလၢာ်, ဒီးလၢယူဒၤ, ဒီး ဘံၣ်ယၤမံၣ်ခဲလၢာ်, ဒီးလၢပှၤအိၣ်ဝဲဆိးဝဲလၢ ယရူၤၡ လ့ၣ်အပူၤလီၤ.
\v 10 ဒီးဟ့ၣ်လီၤဝဲလၢပှၤမၤတၢ်ဖိလၢအကွၢ် ယွၤအဟံၣ်တဖၣ်အစုပူၤ, ဒီးအဝဲသ့ၣ်ဟ့ၣ်လီၤက့ၤတ သါလၢ ပှၤမၤတၢ်ဖိလၢအမၤတၢ်လၢယွၤအဟံၣ်ပူၤ, ဒ် သိးအကဘှီက့ၤ, ဒီးမၤဂ့ၤထီၣ်ဟံၣ်န့ၣ်လီၤ.
\v 11 ဟ့ၣ်လီၤဝဲ လၢပှၤစိးပျၤတၢ်ဖိ, ဒီးလၢပှၤသူၣ်တၢ်ဖိ ဒ်သိးအကပှ့ၤ လၢၢ်စိးပျၤအသး, ဒီးသ့ၣ်လၢ တၢ်အဆၢတဖၣ်အဂီၢ်, ဒီးလၢအကမၤက့ၤကျိၤတဖၣ်လၢ ဟံၣ်တဖၣ်အဂီၢ်လၢ ယူဒၤအစီၤပၤတဖၣ်မၤဟးဂီၤတ့ၢ်ဝဲလီၤ.
\v 12 ဒီးပှၤကညီတဖၣ်န့ၣ်မၤဝဲလၢအကလုၢ်တီလီၤ. ဒီးပှၤအိၣ်ဝဲလၢအဖီခိၣ်မ့ၢ်စီၤယၤဃး, ဒီးစီၤဧိၤဘါဒယၤ, ပှၤလ့ၤဝံဖိလၢစီၤမရၤရံၤအဖိခွါအကျါ, ဒီးစီၤစကၤရယၤ, ဒီးစီၤမရှူလၣ်လၢပှၤကဃးဖိအဖိခွါအကျါန့ၣ် ဒုးမၤတၢ်လီၤ. ပှၤလ့ၤဝံဖိအဂၤလၢအသ့ဒံၣ်ဒၢပီၤဒွါခဲလၢာ်လီၤ.―
\p
\v 13 ဒီးအိၣ်ဝဲလၢ ပှၤဝံတၢ်ယိးတၢ်ဖိအဖီခိၣ်, ဒီးမ့ၢ်ကယဲၢ် ပှၤမၤတၢ်တမံၤမံၤခဲလၢာ်အခိၣ်တဖၣ်, ဒီးပှၤကွဲးလံာ်, ဒီးပဒိၣ်, ဒီးပှၤပၢၤပဲတရီသ့ၣ်တဖၣ်န့ၣ်မ့ၢ်ပှၤလ့ၤဝံဖိလီၤ.
\p
\v 14 ဒီးတုၤပှၤဟဲစိာ်ထီၣ်စ့လၢ ပှၤစိာ်နုာ်လၢ ယွၤအဟံၣ်ပူၤ ဒီး, ပှၤလုၢ်တၢ်အဒိၣ် စီၤဃံးလကံယၤ ထံၣ်န့ၢ်ယွၤအ လံာ်တၢ်သိၣ်တၢ်သီလၢစီၤမိၤရှ့အစုပူၤလီၤ.
\p
\v 15 ဒီးစီၤဃံးလကံယၤကတိၤတၢ်, ဒီးစံးဘၣ်ပှၤကွဲးလံာ် စီၤၡၤဖၣ်, ယထံၣ်န့ၢ်လံလံာ်တၢ်သိၣ်တၢ်သီ လၢယွၤ အဟံၣ်ပူၤလံ, ဒီးစီၤဃံးလကံယၤဟ့ၣ်စီၤၡၤဖၣ်လၢလံာ် န့ၣ်လီၤ.
\v 16 ဒီးစီၤၡၤဖၣ်စိာ်ထီၣ်လံာ်န့ၣ် ဆူစီၤပၤအအိၣ်, ဒီးဟဲက့ၤစိာ်တၢ်ကတိၤဆူစီၤပၤအအိၣ်, ဒီးစံးဝဲဒၣ်, ကယဲၢ်တၢ်ပာ်လီၤလၢနခ့နပှၤအစုပူၤခဲလၢာ်န့ၣ် ပှၤမၤဝဲလီၤ.―
\p
\v 17 ဒီးထၢဖှိၣ်လံစ့လၢအထံၣ်န့ၢ်ဝဲလၢ ယွၤအဟံၣ်ပူၤ, ဒီး ဟ့ၣ်လီၤလံလၢ ပှၤကွၢ်တၢ်တဖၣ်အစုပူၤ, ဒီးလၢပှၤမၤ တၢ်ဖိလံ.
\p
\v 18 ဒီးပှၤကွဲးလံာ်စီၤၡၤဖၣ် ဒုးနဲၣ်တၢ်လၢစီၤပၤ, ဒီးစံးဝဲ ဒၣ်, ပှၤလုၢ်တၢ်အဒိၣ်စီၤဃံးလကံယၤန့ၣ် ဟ့ၣ်လီၤယၤ လၢလံာ်တကတြူၢ်လီၤ. ဒီးစီၤၡၤဖၣ်ဖးဝဲလၢ စီၤပၤအ မဲာ်ညါလီၤ.
\p
\v 19 ဒီးတုၤစီၤပၤနၢ်ဟူ လံာ်တၢ်သိၣ်တၢ်သီအကလုၢ်က ထါဒီး, တၢ်မၤအသးလၢအဖှီအဆ့လီၤ.
\p
\v 20 ဒီးစီၤပၤမၤလိာ် စီၤဃံးလကံယၤ, ဒီးစီၤၡၤဖၣ်အဖိခွါ စီၤအဃံကၣ်, ဒီးစီၤမံၤကါအဖိခွါစီၤဧးဘဒိၣ်, ဒီးပှၤ ကွဲးလံာ်စီၤၡၤဖၣ်, ဒီးစီၤပၤအခ့အပှၤစီၤဧစါယၤ, ဒီးစံး ဝဲဒၣ်,
\v 21 လဲၤသံကွၢ်တၢ်လၢယွၤလၢယဂီၢ်, ဒီးလၢပှၤလၢ အအိၣ်လီၤတဲာ်လၢ အံၣ်စရ့လးဒီးယူဒၤတဖၣ်အဂီၢ်လၢ လံာ်တကတြူၢ်လၢပထံၣ်န့ၢ်အီၤအကလုၢ်ကထါ, အဂ့ၢ် အကျိၤတက့ၢ်. အဂ့ၢ်ဒ်အံၤ, ယွၤအတၢ်သးထီၣ်လၢအ လူလီၤအသးလၢပဖီခိၣ်မ့ၢ်အဒိၣ်မးလီၤ. အဂ့ၢ်ဒ်အံၤ, ပ ပၢ်တဖၣ်တတိၢ်န့ၢ်ဘၣ်လံာ်အံၤအကလုၢ်ကထါ, ဒ်သိး အကမၤဝဲဒ်ကယဲၢ်တၢ်ကွဲးအသးလၢလံာ်အံၤအပူၤဘၣ်.
\p
\v 22 ဒီးစီၤဃံးလကံယၤ, ဒီးပှၤလၢစီၤပၤပာ်လီၤဝဲတဖၣ်န့ၣ် လဲၤဆူပှၤပၢၤတၢ်ကူတၢ်သိး စီၤဃၤစရၤအဖိခွါစီၤတံး ကဝၤအဖိခွါစီၤၡၣ်လူၣ်အမါ ဝံပိာ်မုၣ်နီၢ်ဃုလဒါတဂၤ အအိၣ်, ဒီးကတိၤတၢ်ဒီးအီၤလီၤ. အဝဲဒၣ်အိၣ်ဝဲလၢ ယရူၤၡလ့ၣ်လၢတၢ်အလီၢ်ခံတီၤတတီၤန့ၣ်လီၤ.
\p
\v 23 ဒီးပိာ်မုၣ်န့ၣ်စံးဘၣ်အီၤ, ယွၤအံၣ်စရ့လးအကစၢ်စံး ဒ်အံၤ, စံးဘၣ်တဲဘၣ်ပှၤလၢအမၢလီၤသု ဆူယအိၣ်,
\p
\v 24 ယွၤစံးဒ်အံၤ, ကွၢ်ကွၢ်, ယကဒုးဟဲဘၣ်တၢ်အလီၢ်တပူၤ အံၤဒီးပှၤလၢအအိၣ်ဝဲဆိးဝဲလၢအပူၤလၢတၢ်အၢ, ကယဲၢ် တၢ်ဆိၣ်အၢခဲလၢာ် လၢအကွဲးအသးလၢလံာ်ပူၤလၢပှၤ ဖးဝဲလၢယူဒၤအစီၤပၤအမဲာ်ညါလီၤ.
\v 25 အဂ့ၢ်ဒ်အံၤ, လဲၤ သဒၣ်ယၤ, ဒီးဆိၣ်ကဲၤတၢ်နၢမူလၢကစၢ်အဂၤတဖၣ်, ဒ် သိးအကဒုးသးထီၣ်ယၤလၢ အစုအမၤတၢ်ခဲလၢာ်အဃိ လီၤ. ဒီးယသးထီၣ်ကလူလီၤအသးလၢတၢ်အလီၢ်တပူၤ အံၤ, ဒီးတစၢ်လီၤဘၣ်.
\v 26 မ့မ့ၢ်ယူဒၤအစီၤပၤလၢအမၢသု ဟဲသံကွၢ်တၢ်လၢယွၤန့ၣ်, သုဘၣ်စံးဘၣ်အီၤ, ယွၤအံၣ် စရ့လးအကစၢ်စံးဒ်အံၤ, တၢ်ကတိၤလၢနနၢ်ဟူန့ၣ်,
\v 27 မ့ၢ် နသးစူၤ, ဒီးဆီၣ်လီၤနသးလၢယွၤအမဲာ်ညါ ဖဲနနၢ်ဟူ တၢ်ကတိၤလၢအကတိၤထီဒါတၢ်အလီၢ်တပူၤအံၤ, ဒီး ထီဒါပှၤလၢအအိၣ်အဆိးလၢအပူၤဒီး, နဆီၣ်လီၤနသး လၢယမဲာ်ညါ, ဒီးနဖှီနဆ့ဒီးနမဲာ်ထံလီၤလၢယမဲာ်ညါ သတးဒီး, ယဲဒၣ်အံၤယဒိကနၣ်လံစ့ၢ်ကီးနၤလံ.
\v 28 ကွၢ် ကွၢ်, ယကပာ်ဖှိၣ်နၤဒီးနပၢ်တဖၣ်, ဒီးတၢ်ကပာ်ဖှိၣ်နၤ လၢနတၢ်သွၣ်ခိၣ်ပူၤမုာ်မုာ်, ဒီးနမဲာ်တထံၣ်ဘၣ်တၢ်အၢ ခဲလၢာ်လၢယကဒုးဟဲဘၣ်တၢ်အလီၢ်အံၤ, ဒီးပှၤလၢအ အိၣ်အဆိးလၢအပူၤဘၣ်. ဒီးအဝဲသ့ၣ်တဖၣ်န့ၣ်ဟဲစိာ် န့ၢ်စီၤပၤလၢတၢ်ကတိၤန့ၣ်လီၤ.
\p
\v 29 ဒီးစီၤပၤမၢလီၤတၢ်, ဒီးပှၤဒုးအိၣ်ဖှိၣ်ယူဒၤအပှၤသူၣ် က့သးပှၢ်, ဒီးယရူၤၡလ့ၣ် အပှၤသူၣ်က့သးပှၢ်ခဲလၢာ် လီၤ.
\p
\v 30 ဒီးစီၤပၤလဲၤထီၣ်ဆူယွၤအဟံၣ်ပူၤ, ဒီးယူဒၤအပှၤက ညီခဲလၢာ်, ဒီးပှၤအိၣ်ဝဲဆိးဝဲလၢ ယရူၤၡလ့ၣ်အပူၤခဲ လၢာ်အိၣ်ဝဲဒီးအီၤ, ဒီးပှၤလုၢ်တၢ်အဒိၣ်, ဒီးပှၤလ့ၤဝံဖိ, ဒီးပှၤဂီၢ်မုၢ်ခဲလၢာ်ဒီးဒိၣ်ဒီးဆံး, ဒီးဖးဝဲလၢအနၢ်ပူၤ, လၢ ကယဲၢ်တၢ်ကတိၤလၢ လံာ်တၢ်အၢၣ်လီၤအီလီၤအတၢ် ကတိၤလၢပှၤထံၣ်န့ၢ်ဝဲလၢယွၤအဟံၣ်ပူၤန့ၣ်လီၤ.
\p
\v 31 ဒီးစီၤပၤဆၢထၢၣ်လၢ တၢ်ဆၢထၢၣ်အလီၢ်ဒီး အၢၣ် လီၤအီလီၤတၢ်လၢယွၤအမဲာ်ညါ လၢအကလဲၤပိာ်ယွၤ အကျဲ, ဒီးတိၢ်န့ၢ်အတၢ်မၤလိာ်, ဒီးအတၢ်အုၣ်အသး, ဒီးအတၢ်သိၣ်တၢ်သီတဖၣ်, လၢအသးဒီဖျၢၣ်ညါ, ဒီး လၢအသးလၢအဆိကမိၣ်တၢ်တုၤအလၢာ်, ဒ်သိးအက မၤတၢ်အၢၣ်လီၤအီလီၤအတၢ်ကတိၤအံၤ လၢအကွဲးအ သးလၢလံာ်အံၤအပူၤလီၤ.
\p
\v 32 ဒီးဒုးမၤဂၢၢ်မၤကျၢၤဝဲ လၢကယဲၢ်ပှၤလၢအအိၣ်လၢယ ရူၤၡလ့ၣ်, ဒီးလၢပှၤဘံၣ်ယၤမံၣ်ဖိအကျါန့ၣ်လီၤ. ဒီးပှၤ အိၣ်ဝဲဆိးဝဲလၢယရူၤၡလ့ၣ်အပူၤတဖၣ်မၤဝဲဒ်ယွၤ, အပၢ် အကစၢ်အတၢ်အၢၣ်လီၤအီလီၤအသိးန့ၣ်လီၤ.
\p
\v 33 ဒီးစီၤယိၤၡံယၤ သုးကွံာ် ကယဲၢ်တၢ်သးဘၣ်အၢလၢ ကီၢ်ကိးဘ့ၣ်ဒဲးအပူၤ လၢအဘၣ်ဃးဒီးပှၤအံၣ်စရ့လးဖိ, ဒီးဒုးမၤကယဲၢ်ပှၤလၢအအိၣ်လၢအံၣ်စရ့လးအကျါ, ဒုး မၤအီၤလၢယွၤအကစၢ်အတၢ်မၤလီၤ. ဒီးလၢအဝဲဒၣ်အ မုၢ်နံၤခဲလၢာ်အတီၢ်ပူၤ အဝဲသ့ၣ်ပိာ်ယွၤ, အပၢ်တဖၣ် အကစၢ်အခံ, ဒီးတလဲၤသဒၣ်ဘၣ်ဝဲဘၣ်လီၤ.
\c 35
\cl ၃၅
\p
\v 1 ဒီးစီၤယိၤၡံယၤမၤဘူၣ်လဲၤကပာ် လၢယွၤအဂီၢ်လၢယ ရူၤၡလ့ၣ်အပူၤ, ဒီးလၢလါခီၣ်ထံးတလါထီၣ်တဆံလွံၢ် နံၤတနံၤန့ၣ် မၤသံတၢ်လဲၤကပာ်လီၤ.
\v 2 ဒီးပာ်ပှၤလုၢ် တၢ်အဒိၣ်တဖၣ်လၢအတၢ်မၤအလီၢ်, ဒီးဒုးဆူၣ်ထီၣ်အီၤ လၢအကမၤယွၤအဟံၣ်အတၢ်မၤလီၤ.
\v 3 ဒီးစံးဘၣ် ပှၤလ့ၤဝံဖိလၢအသိၣ်လိ အံၣ်စရ့လးခဲလၢာ်, လၢအမ့ၢ်ပှၤစီဆှံလၢယွၤအဂီၢ်, ပာ်တလါစီဆှံလၢယွၤအဟံၣ်, လၢစီၤဒၤဝံးအဖိခွါစီၤၡလိၤမိၤသူၣ်ဝဲန့ၣ်တက့ၢ်. တကဲဘၣ်တၢ်ယိးလၢသုဖံဘၣ်ခိၣ်ဘၣ်. မၤယွၤသုကစၢ်, ဒီးအပှၤဂီၢ်မုၢ်အံၣ်စရ့လးအတၢ်တက့ၢ်.―
\p
\v 4 ဒီးကတဲာ်ကတီၤတၢ်ဒ်သုပၢ်အဟံၣ်အသိးန့ၣ်, ဒ်သုတီၤ တတီၤတတီၤအသိး, ဒ်အံၣ်စရ့လးအစီၤပၤဒၤဝံးအလံာ် အသိး, ဒီးဒ်အဖိခွါစီၤၡလိၤမိၤအလံာ်အသိးန့ၣ်,
\v 5 ဒီး ဆၢထၢၣ်လၢတၢ်အလီၢ်စီဆှံအပူၤ, ဒ်ပှၤဂီၢ်မုၢ်သုဒီပုၢ်ဝဲၢ် အပၢ်အပှၤဟံၣ်ဖိအတၢ်နီၤဖးတဖၣ်အသိး, ဒီးဒ်ပှၤလ့ၤ ဝံဖိအဒူၣ်အတၢ်နီၤဖးတဖၣ်အသိးန့ၣ်တက့ၢ်.
\v 6 ဒီးမၤ သံတၢ်လဲၤကပာ်, ဒီးမၤစီဆှံသုသး, ဒီးကတဲာ်ကတီၤ သုဒီပုၢ်ဝဲၢ်ဒ်သိးအကမၤဝဲ ဒ်ယွၤအကလုၢ်ကထါလၢစီၤ မိၤရှ့အစုပူၤအသိးန့ၣ်တက့ၢ်.
\p
\v 7 ဒီးစီၤယိၤၡံယၤဟ့ၣ်လီၤပှၤဂီၢ်မုၢ်လၢ သိဒီးမဲာ်တဲးလဲး အကျါလၢသိဖိတဖၣ်ဒီးမဲာ်တဲးလဲးဖိတဖၣ် ခဲလၢာ်လၢ ဘူၣ်လဲၤကပာ်အဂီၢ်, လၢကယဲၢ်ပှၤလၢအအိၣ်ဝဲခဲလၢာ် တုၤအပှဲၤထီၣ်သၢကလး, ဒီးဂီၤဖံးဖါသၢကထိလီၤ. အဝဲ သ့ၣ်န့ၣ်မ့ၢ်ဝဲလၢစီၤပၤအတၢ်ဖိတၢ်လံၤအကျါလီၤ.
\p
\v 8 ဒီးပဒိၣ်ဖးဒိၣ်တဖၣ် ဟ့ၣ်တီနံဒၣ်တၢ်လၢ ပှၤဂီၢ်မုၢ်, လၢပှၤလုၢ်တၢ်အဒိၣ်, ဒီးလၢပှၤလ့ၤဝံဖိလီၤ. ယွၤအဟံၣ် အခိၣ်တဖၣ်, စီၤဃံးလကံယၤ, ဒီးစီၤစကၤရယၤ, ဒီး စီၤယဃံအ့လးသ့ၣ်တဖၣ်န့ၣ် ဟ့ၣ်ပှၤလုၢ်တၢ်အဒိၣ်လၢ တၢ်အဒုခံကထိဃုကယၤ, ဒီးဂီၤဖံးသၢကယၤလၢဘူၣ် လဲၤကပာ်အဂီၢ်လီၤ.
\p
\v 9 ဒီးပှၤလ့ၤဝံဖိအဒိၣ်တဖၣ် စီၤကနၤနယၤ, ဒီးစီၤၡမါ ယၤဒီးစီၤနၤသန့လး, အဒီပုၢ်ဝဲၢ်တဖၣ်, ဒီးစီၤဃၡၤဘ ယၤ, ဒီးစီၤယဃ့ၤအ့လး, ဒီးစီၤယိၤစဘးသ့ၣ်တဖၣ်ဟ့ၣ် ပှၤလ့ၤဝံဖိလၢတၢ်အဒုယဲၢ်ကထိ, ဒီးဂီၤဖံးဖါယဲၢ်ကယၤ လၢဘူၣ်လဲၤကပာ်အဂီၢ်လီၤ.
\p
\v 10 ဒီးတၢ်မၤန့ၣ်ကတဲာ်ကတီၤအသး, ဒီးပှၤလုၢ်တၢ်အ ဒိၣ်ဆၢထၢၣ်လၢအလီၢ်, ဒီးပှၤလ့ၤဝံဖိလၢတတီၤတတီၤ, ဒ်စီၤပၤအတၢ်မၤလိာ်အသိးန့ၣ်လီၤ.
\p
\v 11 ဒီးပှၤမၤသံတၢ်လဲၤကပာ်, ဒီးပှၤလုၢ်တၢ်အဒိၣ်တဖၣ် ဖှံတၢ်လၢအစု, ဒီးပှၤလ့ၤဝံဖိအုၣ်ကွံာ်အဖံးလီၤ.
\p
\v 12 ဒီးသုးကွံာ်တၢ်လုၢ်မ့ၣ်အူတဖၣ် ဒ်သိးအကဟ့ၣ်တၢ် ဒ်ပှၤဂီၢ်မုၢ်အပၢ်အပှၤဟံၣ်ဖိ အတၢ်နီၤဖးတဖၣ်အသိး, ဒ်သိးအကလုၢ်ယွၤ ဒ်တၢ်ကွဲးအသးလၢလံာ်မိၤရှ့အပူၤ အသိးန့ၣ်လီၤ. ဒီးဂီၤဖံးဖါတဖၣ်န့ၣ်ဒ်န့ၣ်အသိးလီၤ.
\p
\v 13 ဒီးဘၣ်တၢ်လဲၤကပာ်လၢမ့ၣ်အူ ဒ်တၢ်စံၣ်ညီၣ်အသိး န့ၣ်, ဒီးတၢ်စီဆှံတဖၣ်ချီဝဲလၢသပၢၤပူၤ, ဒီးလၢသပၢၤ ချီတၢ်အပူၤ, ဒီးလၢသပၢၤအဘ့ၣ်ဘၣ်အပူၤ, ဒီးနီၤဖးဝဲ ချ့ချ့လၢပှၤဂီၢ်မုၢ်ခဲလၢာ်အကျါလီၤ.
\p
\v 14 ဒီးလၢအလီၢ်ခံန့ၣ် ကတဲာ်ကတီၤတၢ်လၢအကစၢ်ဒၣ် ဝဲအဂီၢ်, ဒီးလၢပှၤလုၢ်တၢ်အဒိၣ်အဂီၢ်လီၤ. အဂ့ၢ်ဒ်အံၤ, စီၤအၤဟရိၣ်အဖိခွါပှၤလုၢ်တၢ်အဒိၣ်တဖၣ် အိၣ်ဝဲဒီးအ တၢ်လုၢ်မ့ၣ်အူ, ဒီးတၢ်အသိတုၤလီၤလၢမုၢ်နၤလီၤ. ဒီး ပှၤလ့ၤဝံဖိကတဲာ်ကတီၤတၢ်လၢအဂီၢ်ဒၣ်ဝဲ, ဒီးလၢစီၤ အၤဟရိၣ်အဖိခွါပှၤလုၢ်တၢ်အဒိၣ်တဖၣ်အဂီၢ်လီၤ.
\p
\v 15 ဒီးပှၤသးဝံၣ်တၢ်ဖိစီၤအၤစာ်အဖိခွါတဖၣ် အိၣ်ဝဲလၢ အလီၢ်, ဒ်စီၤဒၤဝံး, ဒီးစီၤအၤစာ်, ဒီးစီၤဟ့မၣ်, ဒီးစီၤ ပၤအပှၤထံၣ်တၢ် စီၤယဒူၣ်သၣ်အတၢ်မၤလိာ်အသိးန့ၣ်, ဒီးပှၤပၢၤပဲတရီအိၣ်ဝဲဖဲပဲတရီကိးပူၤဒဲးလီၤ. တလဲၤသ ဒၣ်ဘၣ်အတၢ်မၤဘၣ်. အဂ့ၢ်ဒ်အံၤ, အဒီပုၢ်ဝဲၢ်ပှၤလ့ၤဝံ ဖိကတဲာ်ကတီၤတၢ်လၢအဂီၢ်လီၤ.
\p
\v 16 ဒီးတၢ်မၤယွၤအတၢ်ခဲလၢာ်န့ၣ် ကတဲာ်ကတီၤအသး မုၢ်တနံၤဃီ, ဒ်သိးအကမၤဘူၣ်လဲၤကပာ်, ဒီးလုၢ်တၢ် လုၢ်မ့ၣ်အူလၢယွၤအတၢ်လုၢ်လီၢ်အဖီခိၣ်, ဒ်စီၤပၤယိၤၡံ ယၤအတၢ်မၤလိာ်အသိးန့ၣ်လီၤ.
\p
\v 17 ဒီးပှၤအံၣ်စရ့လးဖိ လၢအအိၣ်ဝဲတဖၣ်န့ၣ် မၤဘူၣ် လဲၤကပာ်လၢအကတီၢ်ဖဲန့ၣ်, ဒီးဘူၣ်ကိၣ်တအိၣ်ဘၣ် ဒီးကိၣ်မံၣ်နွံနံၤလီၤ.
\p
\v 18 ဒီးလၢဝံၡှမူၤအ့လး အမုၢ်နံၤတဖၣ်လံၤလံၤန့ၣ် ပှၤတ မၤဘၣ်ဘူၣ်လဲၤကပာ်ဒ်န့ၣ်အသိးဘၣ်. ဒီးဘူၣ်လဲၤက ပာ်လၢစီၤယိၤၡံယၤ, ဒီးပှၤလုၢ်တၢ်အဒိၣ်, ဒီးပှၤလ့ၤဝံ ဖိ, ဒီးကယဲၢ်ပှၤယူဒၤဖိ, ဒီးအံၣ်စရ့လးဖိလၢအအိၣ်ဝဲ, ဒီးပှၤအိၣ်ဝဲဆိးဝဲလၢယရူၤၡလ့ၣ်အပူၤသ့ၣ်တဖၣ် မၤဝဲ န့ၣ် အံၣ်စရ့လးအစီၤပၤတမၤဘၣ်ဘူၣ်လဲၤကပာ်ဒ်န့ၣ် အသိးနီတဂၤဘၣ်.
\p
\v 19 လၢစီၤယိၤၡံယၤအနံၣ်ပှဲၤထီၣ် တဆံဃိးနံၣ်တနံၣ်န့ၣ် ပှၤမၤဘူၣ်လဲၤကပာ်န့ၣ်လီၤ.
\p
\v 20 တၢ်တဖၣ်ခဲလၢာ်အလီၢ်ခံန့ၣ်, တုၤစီၤယိၤၡံယၤက တဲာ်ကတီၤတ့ၢ်နူၢ်ဧိၤစီၤဧိၤဝံၤဒီး, အဲၤကူပတူးအစီၤပၤန ကိၤဟဲထီၣ်ဒ်သိးအကဒုးတၢ်ဒီးကၢ်ကမံၣ် လၢထံမိၢ်ပှၢ် ဖရၤသးအနံၤ, ဒီးစီၤယိၤၡံယၤလဲၤထီဒါအီၤလီၤ.
\p
\v 21 ဒီးအဝဲဒၣ်မၢလီၤကလူးတဖၣ်ဆူအအိၣ်, ဒီးစံးဝဲဒၣ်, ယူဒၤအစီၤပၤဧၢ, တၢ်ဘၣ်ဃးဒီးယၤဒီးနၤမ့ၢ်ဒ်လဲၣ်. တၢ် လၢမုၢ်တနံၤအံၤ ယဟဲထီဒါနၤတမ့ၢ်ဘၣ်. မ့ၢ်ယထီဒါ ဟံၣ်တဖျၢၣ်လၢယဒုးတၢ်ဒီးအီၤအလီၢ်အိၣ်လီၤ. ဒီးယွၤ မၤလိာ်ယၤဒ်သိးယကမၤချ့ချ့လီၤ. တြီယွၤလၢအအိၣ်ဒီး ယၤတဂ့ၤ. ဒ်သိးအသုတမၤဟးဂီၤနၤတဂ့ၤ.
\p
\v 22 ဘၣ်ဆၣ်ဒီးစီၤယိၤၡံယၤ တဃၣ်ကဒါက့ၤအသးလၢ အီၤ, ဒီးမၤလီၤဆီအသး, ဒ်သိးအကဒုးသုးဒီးအီၤ, ဒီး တဒိကနၣ်ဘၣ် စီၤနကိၤအတၢ်ကတိၤလၢယွၤအထးခိၣ် ဘၣ်. ဒီးဟဲဒုးတၢ်လၢကစၢၢ်ကဆူးမကံးဒိၤအပူၤလီၤ.
\p
\v 23 ဒီးပှၤခးတၢ်ဖိခးဘၣ်စီၤပၤယိၤၡံယၤ, ဒီးစီၤပၤစံးဘၣ် အခ့အပှၤ, စိာ်ထီၣ်ကွံာ်ယၤတက့ၢ်. အဂ့ၢ်ဒ်အံၤ, ယ ဘၣ်တၢ်ဆဲးနးမးလီၤ.
\p
\v 24 ဒီးအခ့အပှၤစိာ်ထီၣ်ကွံာ်အီၤ လၢအလ့ၣ်ကဟၣ်အ ပူၤ, ဒီးပာ်အီၤလၢလ့ၣ်ကဟၣ်ခံဆိတဆိအပူၤ လၢအ အိၣ်ဒီးအီၤ, ဒီးစိာ်ထီၣ်အီၤဆူယရူၤၡလ့ၣ်, ဒီးသံဝဲ, ဒီး ပှၤခူၣ်လီၤကွံာ်အီၤလၢအပၢ်တဖၣ်အတၢ်သွၣ်ခိၣ်ပူၤ, ဒီး ယူဒၤ, ဒီးယရူၤၡလ့ၣ်ဖိခဲလၢာ်ဟီၣ်ဝဲယၢၤဝဲလၢစီၤယိၤ ၡံယၤအဃိလီၤ.
\p
\v 25 ဒီးစီၤယံးရမံယၤဟီၣ်ဝဲယၢၤဝဲ လၢစီၤယိၤၡံယၤအဃိ, ဒီးပှၤမၤထါဖိပိာ်ခွါ, ဒီးပှၤမၤထါဖိပိာ်မုၣ်ကတိၤတၢ်လၢ စီၤယိၤၡံယၤအဂ့ၢ်အကျိၤ လၢအသးသယုၢ်တၢ်အပူၤတုၤ မုၢ်မဆါတနံၤအံၤ, ဒီးမၤတၢ်အလုၢ်အလၢ်လၢအံၣ်စရ့ လးအပူၤ, ဒီးကွၢ်ကွၢ်, ကွဲးအသးလၢလံာ်သးသယုၢ် တၢ်အပူၤလီၤ.
\p
\v 26 ဒီးတၢ်အိၣ်လီၤတဲာ်ဘၣ်ဃးဒီး စီၤယိၤၡံယၤ အတၢ် မၤ, ဒီးအတၢ်ဂ့ၤတၢ်ဝါဒ်တၢ်ကွဲးအသးလၢ ယွၤအတၢ် သိၣ်တၢ်သီအပူၤအသိးန့ၣ်,
\v 27 ဒီးအမၤတၢ်တဖၣ်, တၢ် အခီၣ်ထံး, ဒီးတၢ်အကတၢၢ်န့ၣ်, ကွၢ်ကွၢ်, ကွဲးအသး လၢအံၣ်စရ့လး, ဒီးယူဒၤအစီၤပၤအလံာ်ပူၤလီၤ.
\c 36
\cl ၃၆
\p
\v 1 ဒီးထံဧိၤကီၢ်ဧိၤအပှၤဂီၢ်မုၢ် ဟံးန့ၢ်စီၤယိၤၡံယၤအဖိခွါ စီၤယဟိအါဃး, ဒီးပာ်အီၤလၢစီၤပၤလၢအပၢ်အလီၢ်လၢ ယရူၤၡလ့ၣ်အပူၤလီၤ.
\p
\v 2 ဒီးလၢစီၤယဟိအါဃးကဲသီစီၤပၤန့ၣ် အသးပှၢ်ခံဆံ သၢနံၣ်, ဒီးကဲစီၤပၤသၢလါလၢယရူၤၡလ့ၣ်အပူၤလီၤ.
\p
\v 3 ဒီးအဲၤကူပတူးအစီၤပၤသုးကွံာ်အီၤလၢ ယရူၤၡလ့ၣ် အပူၤ, ဒီးဒုးလိးပှၤကီၢ်ဖိလၢစ့အကံကၢ်တကယၤ, ဒီး ထူတကံကၢ်လီၤ.
\p
\v 4 ဒီးအဲၤကူပတူးအစီၤပၤ ပာ်လီၤအဒီပုၢ်ဝဲၢ် စီၤအ့ၤလ ယါကံၣ်လၢစီၤပၤလၢယူဒၤဒီး ယရူၤၡလ့ၣ်အဖီခိၣ်, ဒီး ယုၢ်ဝဲအမံၤလၢစီၤယဟိၤယါကံၣ်, ဒီးစီၤနကိၤဟံးန့ၢ်စီၤ ယဟိအါဃး, ဒီးစိာ်ထီၣ်အီၤဆူအဲၤကူပတူးလီၤ.
\p
\v 5 လၢစီၤယဟိၤယါကံၣ်ကဲသီစီၤပၤန့ၣ် အသးပှၢ်ခံဆံ ယဲၢ်နံၣ်, ဒီးကဲစီၤပၤတဆံတနံၣ်လၢယရူၤၡလ့ၣ်အပူၤ, ဒီးမၤတၢ်အၢလၢယွၤအကစၢ်အမဲာ်လီၤ.
\p
\v 6 ဘၤဘူၤလိၣ်အစီၤပၤ နဘူၤကးန့စၢ်ဟဲထီဒါအီၤ, ဒီး စၢဃာ်အီၤလၢထးသွဲ ဒ်သိးအကစိာ်ထီၣ်အီၤဆူဘၤဘူၤ လိၣ်န့ၣ်လီၤ.
\p
\v 7 ဒီးစီၤနဘူၤကးန့စၢ် စိာ်ထီၣ်ကွံာ်ယွၤအဟံၣ်အဃၢၤ အဃိၢ်ဆူဘၤဘူၤလိၣ်, ဒီးပာ်ဝဲလၢအနူၢ်ပူၤလၢဘၤဘူၤ လိၣ်အပူၤလီၤ.
\p
\v 8 ဒီးတၢ်အိၣ်လီၤတဲာ်ဘၣ်ဃးဒီးစီၤယဟိၤယါကံၣ်, ဒီး တၢ်သးဘၣ်အၢလၢအမၤဝဲန့ၣ်, ဒီးတၢ်လၢပှၤထံၣ်ဝဲလၢ အပူၤ, ကွၢ်ကွၢ်, ကွဲးအသးလၢအံၣ်စရ့လးဒီးယူဒၤအ စီၤပၤအလံာ်ပူၤ, ဒီးအဖိခွါစီၤယဟိၤယါခံၣ်ကဲထီၣ်စီၤ ပၤလၢအလီၢ်န့ၣ်လီၤ.
\p
\v 9 လၢစီၤယဟိၤယါခံၣ်ကဲသီစီၤပၤန့ၣ် အသးပှၢ်ဃိးနံၣ်, ဒီးကဲစီၤပၤသၢလါဒီးဆံဆဲၣ်နံၤလၢ ယရူၤၡလ့ၣ်အပူၤ, ဒီးမၤတၢ်အၢလၢယွၤအမဲာ်န့ၣ်လီၤ.
\p
\v 10 ဒီးနံၣ်ဆၢအလီၢ်, ဒီးစီၤပၤနဘူၤကးန့စၢ်မၢလီၤတၢ်ဒီး ဟဲစိာ်အီၤဆူဘၤဘူၤလိၣ် အိၣ်ဒီးယွၤအဟံၣ်အတၢ်အ ဃၢၤအဃိၢ်လၢအဂ့ၤအဘၣ်တဖၣ်, ဒီးပာ်အဒီပုၢ်ဝဲၢ်စီၤ စံးဒကံယၤလၢစီၤပၤလၢယူဒၤ, ဒီးလၢယရူၤၡလ့ၣ်အဖီ ခိၣ်လီၤ.
\p
\v 11 လၢစီၤစံးဒကံယၤ ကဲသီစီၤပၤန့ၣ် အသးပှၢ်ခံဆံတ နံၣ်, ဒီးကဲစီၤပၤတဆံတနံၣ်လၢယရူၤၡလ့ၣ်အပူၤလီၤ.
\p
\v 12 ဒီးမၤတၢ်အၢလၢယွၤအကစၢ်အမဲာ်လီၤ. တဆီၣ်လီၤ ဘၣ်အသးလၢ ဝံယံးရမံယၤလၢအကတိၤတၢ်လၢယွၤ အထးခိၣ်တဂၤအမဲာ်ညါဘၣ်လီၤ.
\p
\v 13 ဒီးပူထီၣ် စီၤပၤနဘူၤကးန့စၢ် လၢအဒုးဆိၣ်အီၤလၢ ယွၤအမဲာ်ညါ, ဒီးပာ်ဆူၣ်ထီၣ်အကိာ်, ဒီးမၤကိၤအသး ဒ်သိးအသုတဃၣ်အသးဆူ ယွၤအံၣ်စရ့လးအကစၢ်အ အိၣ်တဂ့ၤလီၤ.
\p
\v 14 ဒီးပှၤလုၢ်တၢ်အခိၣ်တဖၣ်, ဒီးပှၤဂီၢ်မုၢ်ခဲလၢာ် မၤက မၣ်ထွဲ ပှၤကလုာ်တဖၣ် အတၢ်သးဘၣ်အၢခဲလၢာ်အခံ အါအါကလဲာ်, ဒီးမၤဘၣ်အၢယွၤအဟံၣ်လၢအပာ်စီဆှံ ဝဲလၢယရူၤၡလ့ၣ်အပူၤန့ၣ်လီၤ.
\p
\v 15 ဒီးယွၤအပၢ်အကစၢ် မၢလီၤတၢ်လၢအကလူးတဖၣ် အစုပူၤ, ဂဲၤဆၢထၢၣ်ဂီၤဂီၤ, ဒီးမၢလီၤတၢ်လီၤ. အဂ့ၢ် ဒ်အံၤ, သးကညီၤအပှၤဂီၢ်မုၢ်, ဒီးအတၢ်အိၣ်ဝဲဆိးဝဲအ လီၢ်န့ၣ်လီၤ.
\p
\v 16 ဘၣ်ဆၣ်ဒီးအဝဲသ့ၣ် ဒုၣ်ဒွဲၣ်ယွၤအကလူးတဖၣ်, ဒီး တပးကဲဘၣ်အကလုၢ်အကထါဘၣ်. ဒီးမၤအၢအဝံတ ဖၣ် တုၤယွၤအသးထီၣ်ဘၣ်အပှၤဂီၢ်မုၢ်, ဒီးတၢ်မၤဘျါ က့ၤအီၤတအိၣ်ဘၣ်.
\p
\v 17 ဒီးဒုးဟဲထီဒါအီၤလၢ ပှၤက့ၤစ့းဖိအစီၤပၤ လၢအမၤ သံအပှၤဖိၣ်သၣ်ခွါ လၢနးလၢ အလီၢ်စီဆှံအဟံၣ်ပူၤ, ဒီးဖိၣ်သၣ်ခွါမ့ၢ်ဂ့ၤ, ပှၤမုၣ်လိၣ်ဘိမ့ၢ်ဂ့ၤ, ပှၤသးပှၢ်မ့ၢ် ဂ့ၤ, ပှၤလၢအပျိၢ်သကူး လၢအသးပှၢ်အဃိမ့ၢ်ဂ့ၤ, တ သးကညီၤဘၣ်ဝဲဘၣ်. ဟ့ၣ်လီၤကွံာ်ဝဲခဲလၢာ် လၢအစု ပူၤလီၤ.
\p
\v 18 ဒီးယွၤအဟံၣ်အဃၢၤအဃိၢ် ဒီးဒိၣ်ဒီးဆံး, ဒီးတၢ် လုၢ်ဒိၣ်ပှ့ၤဒိၣ်လၢယွၤအဟံၣ်ပူၤ, ဒီးစီၤပၤဒီးအပဒိၣ်ဖး ဒိၣ်တဖၣ် အတၢ်လုၢ်ဒိၣ်ပှ့ၤဒိၣ်န့ၣ် ဟဲစိာ်ဝဲဆူဘၤဘူၤ လိၣ်အပူၤခဲလၢာ်လီၤ.
\p
\v 19 ဒီးပှၤဆူးထီၣ်ကွံာ် ယွၤအဟံၣ်, ဒီးမၤလီၤပှီၢ်ကွံာ်ယ ရူၤၡလ့ၣ်အခိၣ်ဒူ, ဒီးဆူးထီၣ်ကွံာ်အနူၢ်တဖၣ် လၢမ့ၣ် အူ, ဒီးမၤဟးဂီၤကွံာ်အဃၢၤအဃိၢ် လၢအဂ့ၤအဘၣ် ခဲလၢာ်လီၤ.
\p
\v 20 ဒီးပှၤလၢအပူၤဖျဲးဒီးနးတဖၣ်န့ၣ် စိာ်ထီၣ်ဝဲဆူဘၤဘူၤ လိၣ်ဖဲအကဲထီၣ်အဝဲဒၣ်ဒီးအဖိခွါတဖၣ်အကုၢ် တုၤလီၤ လၢပၤရၣ်အဘီမုၢ်ပၢတၢ်,
\v 21 ဒ်သိး အကမၤလၢထီၣ်ပှဲၤ ထီၣ်ယွၤအကလုၢ်လၢစီၤယံးရမံယၤအထးခိၣ်, ဒ်သိးထံ ဧိၤကီၢ်ဧိၤန့ၣ် ကမုာ်လၤလၢအမုၢ်အိၣ်ဘှံးနံၤတဖၣ်လီၤ. ကိးမုၢ်နံၤမုၢ်နၤလၢ အအိၣ်သယုၢ်န့ၣ် အိၣ်ဘှံးဝဲတုၤအ ပှဲၤထီၣ်အနံၣ်နွံဆံလီၤ.
\p
\v 22 ဒီးလၢပၤရၣ်အစီၤပၤကိရ့ၣ် အခီၣ်ထံးတနံၣ်န့ၣ်, (ဒ် သိးယွၤအကလုၢ်လၢ စီၤယံးရမံယၤအထးခိၣ် ကလၢ ထီၣ်ပှဲၤထီၣ်ဒီး,) ယွၤထိၣ်ဂဲၤပၤရၣ်အစီၤပၤ ကိရ့ၣ်အ သး, ဒီးအဝဲဒၣ်ဒုးသြီထီၣ်တၢ်လၢအဘီမုၢ်ဒီဘ့ၣ်ညါအ ပူၤ, ဒီးဒုးကွဲးစ့ၢ်ကီးတၢ်, ဒီးစံးဝဲဒၣ်,
\v 23 ပၤရၣ်အစီၤပၤ ကိရ့ၣ်စံးဝဲဒ်အံၤ, ယွၤမူခိၣ်အကစၢ်ဟ့ၣ်လီၤယၤလၢဟီၣ် ခိၣ်အဘီမုၢ်ခဲလၢာ်, ဒီးမၤလိာ်ယၤဒ်သိးယကသူၣ်ထီၣ် အဟံၣ်လၢယရူၤၡလ့ၣ်အပူၤ လၢအအိၣ်ဝဲလၢယူဒၤလီၤ. လၢသုကျါန့ၣ်မ့ၢ်မတၤအိၣ်ဝဲလၢ အပှၤဂီၢ်မုၢ်ခဲလၢာ်အ ကျါတဂၤလဲၣ်. မ်ယွၤ, အကစၢ်အိၣ်ဒီးအီၤတက့ၢ်. က လဲၤထီၣ်ဒၣ်ဝဲတက့ၢ်.
