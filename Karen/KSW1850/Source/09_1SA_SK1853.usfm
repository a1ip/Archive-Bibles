\id 1SA
\ide UTF-8
\rem S'gaw Karen Francis Mason Version 1853
\rem 2019-01-24 [DH] Converted from OSIS to USFM
\rem 2019-01-24 [DH] Fixed text, references and OSIS markup in several places. See revisionDesc.
\rem 2011-12-08 [DH] Merged separate OSIS files into a single file, with minor changes to suit osis2mod
\rem 2010-02-03 [KS] Reconverted to OSIS after fixing a cut and paste error in his ant script that duplicated the output XML 
\rem 2008-02-01 [KS] Source text converted into OSIS using Perl script text2osis.pl 
\rem 2008-??-?? [KS] Source text was typed in SawMu and converted to Unicode using SIL TecKIT.
\mt လံာ်စီၤၡမူၤအ့လးအခီၣ်ထံးတဘ့ၣ်.
\toc1 လံာ်စီၤၡမူၤအ့လးအခီၣ်ထံးတဘ့ၣ်.
\toc2 လံာ်စီၤၡမူၤအ့လးအခီၣ်ထံးတဘ့ၣ်.
\c 1
\cl ၁
\p
\v 1 ဒီးမတၤတဂၤအိၣ်ဝဲလၢ ရၤမါသဲၣ်စိဖံၣ် အပူၤလၢ ကစၢၢ်အ့ဖရဲၣ်အလိၤ, ဒီးအမံၤမ့ၢ်စီၤအ့လကါနၤ, စီၤ ယဟိရၣ်အဖိခွါ, စီၤအလံဟူၤအဖိခွါ, စီၤတိဟူၤအဖိခွါ, စီၤစူာ်အဖိခွါပှၤအ့ဖရးသးဖိတဂၤလီၤ.
\v 2 ဒီးအဝဲဒၣ်န့ၣ် အိၣ်ဒီးအမါခံဂၤလီၤ. အဝဲတဂၤအမံၤမ့ၢ်နီၢ်ဃးနၤ, ဒီးအ ဝဲတဂၤအမံၤမ့ၢ်နီၢ်ပနံးနၤလီၤ. ဒီးနီၢ်ပနံးနၤအိၣ်ဒီးအဖိ တဖၣ်လီၤ. မ့မ့ၢ်နီၢ်ဃးနၤအဖိတအိၣ်ဘၣ်.
\p
\v 3 ဒီးပှၤတဂၤန့ၣ် လဲၤထီၣ်လၢအဝ့ၢ်ပူၤ တနံၣ်ဘၣ်တ နံၣ်, ဒ်သိးအကဘါတၢ်ဒီး လုၢ်တၢ်လၢတၢ်သုးမုၢ် ဂီၢ်မုၢ်အယွၤ, လၢၡံလိၤအပူၤန့ၣ်လီၤ. ဒီးစီၤဧ့လံၤအဖိ ခွါခံဂၤ, ဒီးစီၤဃၤဖနံၤ, ဒီးစီၤဖံၤနဃၣ်, ယွၤအပှၤ လုၢ်တၢ်အဒိၣ်, အိၣ်ဝဲဖဲန့ၣ်လီၤ.
\p
\v 4 ဒီးလၢမုၢ်တနံၤလၢ စီၤအ့လကါနၤ လုၢ်တၢ်န့ၣ်အဝဲ ဒၣ်ဟ့ၣ်လီၤအမါနီၢ်ပနံးနၤ, ဒီးအဖိခွါ, ဒီးအဖိမုၢ်ခဲ လၢာ်န့ၣ်လၢတၢ်အဂီၢ်တဖၣ်လီၤ.
\v 5 မ့မ့ၢ်နီၢ်ဃးနၤန့ၣ် ဟ့ၣ်လီၤအီၤလၢ တၢ်အဂီၢ်လီၤဆီဒၣ်တၢ်လီၤ. ဘၣ် ဆၣ်ဒီးယွၤကးတံာ်ဃာ်အဒၢလီၢ်လီၤ.
\v 6 ဒီးအဒုၣ်အဒါ မၤကိၢ်မၤဂီၤအီၤ, ဒီးမၤဆါအသးနးနးကလဲာ်လၢယွၤ ကးတံာ်ဃာ်အဒၢလီၢ်အဃိလီၤ.
\p
\v 7 ဒီးအဝဲဒၣ်မၤဒ်န့ၣ် တနံၣ်ဘၣ်တနံၣ်လီၤ. တုၤအ လဲၤထီၣ်ဆူယွၤအဟံၣ်ဒီး, မၤကိၢ်မၤဂီၤအသး ဒ်န့ၣ် လီၤ. ဒီးအမဲာ်ထံလီၤ, ဒီးတအီၣ်ဘၣ်တၢ်ဘၣ်.
\p
\v 8 ဒီးအဝၤစီၤအ့လကါနၤစံးဘၣ်အီၤ, နီၢ်ဃးနၤဧၢ, န မဲာ်ထံလီၤဘၣ်မနုၤလဲၣ်. ဒီးနတအီၣ်ဘၣ်တၢ်ဘၣ်မ့ၢ် အဘၣ်မနုၤလဲၣ်. ဒီးနသးကိၢ်ထီၣ်ဘၣ်မနုၤလဲၣ်. ယ ဂ့ၤန့ၢ်ဖိခွါဆံဆဲၣ်ဂၤလၢနဂီၢ်တမ့ၢ်ဘၣ်ဧါ.
\p
\v 9 ဒီးလၢအအီၣ်တၢ်ဒီးအီတၢ်လၢၡံလိၤအလီၢ်ခံန့ၢ် နီၢ် ဃးနၤဂဲၤဆၢထၢၣ်, ဒီးစီၤဧ့လံၤပှၤလုၢ်တၢ်အဒိၣ်တဂၤ ဆ့ၣ်နီၤဝဲလၢလီၢ်ဆ့ၣ်နီၤလၢ ယွၤအနူၢ်ဧိၤစီၤဧိၤအထူၣ် တထူၣ်အဃၢၤန့ၣ်,
\v 10 ဒီးအဝဲဒၣ် အသူၣ်ကိၢ်သးဂီၤဒီး ဘါထုကဖၣ်ယွၤ, ဒီးအမဲာ်ထံလီၤနးမးလီၤ.
\p
\v 11 ဒီးဆိၣ်တၢ်ဆိၣ်, ဒီးစံးဝဲဒၣ်, တၢ်သုးမုၢ်ဂီၢ်မုၢ်အယွၤ ဧၢ, နမ့ၢ်ကွၢ်လီၤသပှၢ်တၢၢ် နကုၢ်ပိာ်မုၣ်အတၢ်နး တၢ်ဖှီၣ်, ဒီးသ့ၣ်နီၣ်ထီၣ်က့ၤယၤ, ဒီးတသးပ့ၤနီၣ်ဘၣ် နကုၢ်ပိာ်မုၣ်ဘၣ်, ဒီးဟ့ၣ်လီၤနကုၢ်ပိာ်မုၣ်လၢ အဖိ ပိာ်ခွါဒီး, ယကဟ့ၣ်အီၤလၢ ယွၤတစိၤဒၣ်အီၤလီၤ. ဒီးဒီလူၤတဘၣ်အခိၣ်ဘၣ်.
\p
\v 12 ဒီးဘါထုကဖၣ်အါအါကလဲာ်လၢ ယွၤအမဲာ်ညါ, ဒီးတၢ်မၤအသးလၢ စီၤဧ့ၤလံၤကွၢ်နီၣ်အထးခိၣ်လီၤ.
\p
\v 13 ဒီးနီၢ်ဃးနၤကတိၤတၢ်လၢအသးလီၤ. ဝးထဲအပျုၤ ဧိၤလီၤ. မ့မ့ၢ်အကလုၢ်န့ၣ်တဟူထီၣ်ဘၣ်. ဒီးစီၤဧ့ လံၤဆိကမိၣ်ဝဲလၢ အအီမူၤအသးလီၤ.
\p
\v 14 ဒီးစီၤဧ့လံၤစံးဘၣ်အီၤ, နကအီမူၤနသးဆံးယံာ်လဲၣ်. သုးကွံာ်နစပံးထံလၢနအိၣ်တက့ၢ်.
\p
\v 15 ဒီးနီၢ်ဃးနၤစံးဆၢတၢ်ဒီးစံးဝဲဒၣ်, တမ့ၢ်ဘၣ်, ယက စၢ်ဧၢ, ယမ့ၢ်ပိာ်မုၣ်တဂၤလၢအသးတမုာ်ဘၣ်. စပံးထံ မ့ၢ်ဂ့ၤ, သံးဧိၤမ့ၤဧိၤမ့ၢ်ဂ့ၤ, ယတအီဘၣ်. မ့မ့ၢ်ယဂၢ် လီၤယသးလၢယွၤအမဲာ်ညါလီၤ.
\v 16 ပာ်နခ့နပှၤပိာ်မုၣ် လၢဘလးယဧၤလးအဖိမုၣ်န့ၣ်တဂ့ၤ. အဂ့ၢ်ဒ်အံၤ, လၢ ယဆိကမိၣ်တၢ်အအါဒီး ယသးတမုာ်ဘၣ်နးမးအ ပူၤန့ၣ် ယကတိၤတၢ်တုၤခဲကနံၣ်အံၤလီၤ.
\p
\v 17 ဒီးစီၤဧ့လံၤ စံးဆၢတၢ်ဒီးစံးဝဲဒၣ်, လဲၤတၢ်မုာ်မုာ် တက့ၢ်. ဒီးမ်အံၣ်စရ့လးအကစၢ်ဟ့ၣ်လီၤနၤလၢတၢ် ဃ့လၢနဃ့တၢ်လၢအီၤန့ၣ်တက့ၢ်.
\p
\v 18 ဒီးအဝဲဒၣ်စံး, မ်နခ့နပှၤပိာ်မုၣ် ထံၣ်န့ၢ်တၢ်ဘျုးတၢ် ဖှိၣ်လၢနမဲာ်ညါတက့ၢ်. ဒီးပိာ်မုၣ်န့ၢ်လဲၤတၢ်, ဒီးအီၣ် တၢ်, ဒီးအမဲာ်တအုၣ်သပှီၤလၢၤဘၣ်လီၤ.
\p
\v 19 ဒီးမုၢ်ဆ့ၣ်ထီၣ်န့ၢ် ဂဲၤဆၢထၢၣ်ဂီၤဂီၤ, ဒီးဘူၣ်ထီၣ် ဘါထီၣ်တၢ်လၢယွၤအမဲာ်ညါ, ဒီးက့ၤကဒါက့ၤဆူ အဟံၣ်, ဆူရၤမါလီၤ. ဒီးစီၤအ့လကါနၤသ့ၣ်ညါအမါ နီၢ်ဃးနၤ, ဒီးယွၤသ့ၣ်နီၣ်ထီၣ်က့ၤအီၤလီၤ.
\p
\v 20 ဒီးတုၤမုၢ်နံၤတဖၣ်ပှဲၤထီၣ်ဒီး, တၢ်မၤအသးလၢ နီၢ် ဃးနၤဒၢထီၣ်, ဒီးဆံးစၢ်န့ၢ်အဖိခွါ, ဒီးယုၢ်ဝဲအမံၤလၢ စီၤၡမူၤအ့လး, ဒီးစံးဝဲဒၣ်, အဂ့ၢ်ဒ်အံၤ, မ့ၢ်လၢယဃ့ အီၤလၢယွၤအဃိလီၤ.
\p
\v 21 ဒီးပှၤကညီ စီၤအ့လကါနၤ, ဒီးအပှၤဟံၣ်ဖိခဲလၢာ် လဲၤထီၣ်လုၢ်တၢ်လုၢ်လၢ တနံၣ်ဘၣ်တနံၣ်အဂီၢ်, ဒီး အတၢ်မၤဘူၣ်ဘၣ်ဃးဒီးဆိၣ်တၢ်လီၤ.
\v 22 မ့မ့ၢ်နီၢ်ဃး နၤန့ၣ် တလဲၤထီၣ်ဘၣ်ဝဲဘၣ်. အဂ့ၢ်ဒ်အံၤ, စံးဘၣ် အဝၤ, ဖိသၣ်တချုးဖှၣ်ဒံး အမိၢ်နုၢ်ဘၣ်ဒီး, ယတ လဲၤထီၣ်ဘၣ်, ယကလဲၤစိာ်အီၤ ဒ်သိးအကအိၣ်ဖျါ လၢယွၤအမဲာ်ညါ, ဒီးအိၣ်ဖဲန့ၣ်လီၤထူလီၤယိာ်လီၤ.
\p
\v 23 ဒီးအဝၤစီၤအ့လကါနၤစံးဘၣ်အီၤ, မၤတၢ်လၢအဂ့ၤ လၢနမဲာ်တက့ၢ်. အိၣ်တုၤနထုးဖှၣ်အီၤလၢနုၢ်တက့ၢ်. မ်ထဲယွၤကမၤဂၢၢ်မၤကျၢၤ အကလုၢ်န့ၣ်တက့ၢ်. ဒီး ပိာ်မုၣ်န့ၣ်အိၣ်ဝဲဆိးဝဲ, ဒီးဒုးအီၣ်အဖိခွါလၢအနုၢ်တုၤ လီၤလၢအထုးဖှၣ်အီၤလၢနုၢ်န့ၣ်လီၤ.
\p
\v 24 ဒီးတုၤအထုးဖှၣ်အီၤလၢအနုၢ်ဝံၤဒီး, စိာ်ထီၣ်ဝဲဒီး အီၤ, အိၣ်ဒီးဂီၤဖံးဖါသၢဒု, ဒီးကိၣ်ကမူၣ်တအ့ဖး, ဒီးအစပံးထံအထၢၣ် တၢ်ဖံးတဖျၢၣ်, ဒီးဟဲစိာ်ဝဲဆူ ယွၤအအိၣ်လၢၡံလိၤအပူၤ, ဒီးဖိသၣ်န့ၣ်အသးစၢ်လီၤ.
\p
\v 25 ဒီးမၤသံဂီၤဖံးဖါတဒု, ဒီးဟဲစိာ်ဖိသၣ်ဆူစီၤဧ့လံၤအ အိၣ်လီၤ.
\v 26 ဒီးပိာ်မုၣ်န့ၣ်စံးဝဲဒၣ်, အိ, ယကစၢ်ဧၢ, နသး သမူဝဲ, ယကစၢ်ဧၢ, ယမ့ၢ်ပိာ်မုၣ်တဂၤလၢအဆၢ ထၢၣ်ဘါထုကဖၣ်တၢ်လၢနဃၢၤဖဲအံၤလီၤ.
\v 27 ယဘါ ထုကဖၣ်လၢဖိသၣ်တဂၤအံၤအဂ့ၢ်, ဒီးယွၤဟ့ၣ်လီၤ တၢ်လၢယဃ့လၢအီၤလီၤ.
\v 28 ဒီးယဒုးလိၢ်စ့ၢ်ကီးအီၤလၢ ယွၤ, တစိၤဒၣ်အီၤကဘၣ်တၢ်ဒုးလိၢ်အီၤလၢယွၤလီၤ. ဒီးအဝဲဒၣ်ဘါထုကဖၣ်ယွၤဖဲန့ၣ်လီၤ.
\c 2
\cl ၂
\p
\v 1 ဒီးနီၢ်ဃးနၤဘါထုကဖၣ်တၢ်ဒီးစံးဝဲဒၣ်, ယသူၣ်ဖှံသးညီလၢယွၤအပူၤ, ယနၢၤဘၣ်တၢ်ပာ်ထီၣ်လၢယွၤအပူၤ, ယထးခိၣ်လဲၢ်ထီၣ်လၢယဒုၣ်ယဒါအဖီခိၣ်, မ့ၢ်ယသးခုလၢနတၢ်အုၣ်က့ၤခီၣ်က့ၤအပူၤအဂ့ၢ်လီၤ.
\p
\v 2 တၢ်စီဆှံဒ်ယွၤအသိးတအိၣ်ဘၣ်. အဂ့ၢ်ဒ်အံၤ, လၢနၤအမဲာ်ညါန့ၣ်တၢ်တအိၣ်ဘၣ်, ဒီးလၢၢ်ဒ်ပကစၢ်အသိးန့ၣ်တအိၣ်ဘၣ်.
\p
\v 3 ကတိၤလၢၤတၢ်ထီၣ်ထီထဲထဲန့ၣ်တဂ့ၤ. မ်တၢ်ကတိၤရၤအသုတထီၣ်ဖျဲးလၢသုထးခိၣ်တဂ့ၤ, အဂ့ၢ်ဒ်အံၤ, ယွၤမ့ၢ်တၢ်သ့ၣ်ညါအကစၢ်, ဒီးအဝဲဒၣ်စီၤတၢ်မၤအသးတဖၣ်လီၤ.
\p
\v 4 ပှၤအဆူၣ်တဖၣ်အချံၣ်ကၢ်လံ, ဒီးပှၤလၢအဂံၢ်စၢ် အဘါစၢ်တဖၣ် အယီၢ်ဒ့ကံၢ်တူာ် အသးဒီးတၢ်ဂံၢ်တၢ်ဘါလီၤ.
\p
\v 5 ပှၤလၢအပှဲၤတဖၣ်န့ၣ်ဒိးလဲအသးလၢကိၣ်အဂီၢ်, ဒီးပှၤလၢတၢ်သၣ်ဝံၤအသးန့ၣ် အတၢ်သၣ်ဝံၤအသး တုာ်လီၤ. အန့ၣ်ဒီးပှၤတူာ်ဖိဆံးစၢ်န့ၢ်ပှၤနွံဂၤ, ဒီးပှၤလၢအဖိအိၣ်အါဂၤန့ၣ်လီၤဘှါဝဲလီၤ.
\p
\v 6 ယွၤမၤသံတၢ်, ဒီးမၤမူတၢ်, ဒုးလဲၤလီၤဆူပျုၤပူၤ, ဒီးဒုးဟဲက့ၤထီၣ်လီၤ.
\p
\v 7 ယွၤမၤဖှီၣ်မၤယာ်, ဒီးမၤထူးမၤတီၤ, ဆီၣ်လီၤတၢ်ဒီးပာ်ထီၣ်ထီတၢ်လီၤ.
\p
\v 8 ဒုးဟဲထီၣ်ပှၤဖှီၣ်ဖိလၢဟီၣ်ခိၣ်အကမူၣ်ပူၤ, ဒီးဝံၣ်ဆၢထၢၣ်ပှၤဃ့တၢ်ဖိလၢတၢ်ကမှံၤအပူၤ, ဒ်သိးအကပာ်အီၤလၢပဒိၣ်ဖးဒိၣ်အကျါ, ဒီးဒုးန့ၢ်သါအီၤလၢတၢ်ကဟုကညီၣ်အလီၢ်ပစိာ်လီၤ. အဂ့ၢ်ဒ်အံၤ, ဟီၣ်ခိၣ်အထူၣ်တဖၣ်မ့ၢ်ယွၤအတၢ်, ဒီးပာ်ဟီၣ်ခိၣ်လၢအဖီခိၣ်လီၤ.
\p
\v 9 ကဟံးဃာ်အပှၤဂ့ၤပှၤဝါအခီၣ်, မ့မ့ၢ်ပှၤအၢပှၤသီကအိၣ်ဘှီၣ်လၢတၢ်ခံးကျါ, အဂ့ၢ်ဒ်အံၤ, ပှၤတမၤနၢၤတၢ်လၢတၢ်အဂံၢ်အဘါဘၣ်.
\p
\v 10 ပှၤလၢအထီဒါယွၤကလီၤကလဲလီၤ. လီကသီၣ်လၢအဖီခိၣ်လၢမူခိၣ်, ယွၤကစံၣ်ညီၣ်ဟီၣ်ခိၣ်အကတၢၢ်တဖၣ်, ဒီးကဟ့ၣ်တၢ်အဂ့ၤအဘၣ်လၢအစီၤပၤ, ဒီးပာ်ထီၣ်ထီအပှၤဒိးဖှူအသးတဂၤအနၢၤလီၤ.
\p
\v 11 ဒီးစီၤအ့လကါနၤန့ၣ် က့ၤက့ၤဆူရၤမါဆူအဟံၣ်. ဒီးဖိသၣ်တဂၤန့ၣ် မၤယွၤအခ့အပှၤအတၢ်လၢပှၤလုၢ် တၢ်အဒိၣ်စီၤဧ့လံၤအမဲာ်ညါလီၤ.
\p
\v 12 ဒီးစီၤဧ့လံၤအဖိခွါတဖၣ်မ့ၢ်ပှၤဘလးယဧၤလးဖိ, ဒီး တသ့ၣ်ညါဘၣ်ယွၤဘၣ်.
\v 13 ဒီးအအံၤမ့ၢ်ပှၤလုၢ်တၢ်အ ဒိၣ်အလုၢ်အလၢ် ဘၣ်ဃးဒီးပှၤဂီၢ်မုၢ်, တုၤပှၤတဂၤ လုၢ်တၢ်လုၢ်ဒီး, လၢတၢ်ညၣ်ချီအသးအဖၢမုၢ်, ပှၤလုၢ် တၢ်အဒိၣ်အခ့အပှၤဟဲဝဲ အိၣ်ဒီးနီၣ်ကွးတၢ်ညၣ်သၢ တြၢ်လၢအစုပူၤ,
\v 14 ဒီးဆဲးဝဲလၢသပၢၤမ့ၣ်အူအပူၤဂ့ၤ, သပၢၤချီတၢ်အပူၤဂ့ၤ, သပၢၤလူတၢ်အပူၤဂ့ၤ, သပၢၤ ကလာ်ထီၣ်အပူၤဂ့ၤ, ဒီးကယဲၢ်တၢ်လၢ နီၣ်ကွးဟံး ထီၣ်ခဲလၢာ်န့ၣ် ပှၤလုၢ်တၢ်အဒိၣ်ဟံးန့ၢ်လၢအဂီၢ်ဒၣ်ဝဲလီၤ. မၤဝဲဒ်န့ၣ်လၢၡံလိၤအပူၤဒီးကယဲၢ်ပှၤအံၣ်စရ့လး ဖိလၢအလဲၤတၢ်ဖဲန့ၣ်လီၤ.
\p
\v 15 လၢအတချုးဆိၣ်ကဲၤထီၣ်ကွံာ်ဒံးဘၣ် တၢ်ညၣ်အသိ ဒီး, ပှၤလုၢ်တၢ်အဒိၣ်အခ့အပှၤဟဲစ့ၢ်ကီး, ဒီးစံးဘၣ်ပှၤ လၢအလုၢ်တၢ်န့ၣ် ဟ့ၣ်တၢ်ညၣ်ဒ်သိးပကကၣ်အီၤလၢ ပှၤလုၢ်တၢ်အဒိၣ်အဂီၢ်တက့ၢ်. အဂ့ၢ်ဒ်အံၤ, တဟံးန့ၢ် ဘၣ်တၢ်ညၣ်ချီအသးလၢနၤဘၣ်, မ့ၢ်အသံကစဲာ်လီၤ.
\p
\v 16 ဒီးပှၤတဂၤမ့ၢ်စံးဘၣ်အီၤ, မ်ပှၤဆိၣ်ကဲၤထီၣ်ကွံာ်ဆိ တၢ်ညၣ်အသိသပှၢ်တၢၢ်တက့ၢ်. ဒီးလၢခံက့ၤဟံးန့ၢ် ဖဲအဘၣ်နသးတက့ၢ်န့ၣ်ဒီး, အဝဲဒၣ်ကစံးဘၣ်အီၤ, မ့ၢ် မးနဘၣ်ဟ့ၣ်လီၤခဲကနံၣ်အံၤ, ဒီးမ့တမ့ၢ်ဘၣ်ဒီး, ယ ကဟံးန့ၢ်ဆူၣ်လီၤ.
\p
\v 17 ဒီးပှၤဖိၣ်သၣ်ခွါတဖၣ်န့ၣ် အတၢ်ဒဲးဘးဒိၣ်ဝဲလၢယွၤ အမဲာ်ညါဒိၣ်မးလီၤ. အဂ့ၢ်ဒ်အံၤ, ပှၤကညီသးဟ့တၢ် မၤဘူၣ်ယွၤလီၤ.
\p
\v 18 ဒီးစီၤၡမူၤအ့လးန့ၣ် မၤတၢ်အခ့အပှၤအတၢ်မၤလၢယွၤအမဲာ်ညါလီၤ. ပှၤဖိသၣ်အယီၢ်ဒ့ကံၢ်တူာ်အသးဒီး အ့ဖိးဖှီဝါကဆှၣ်တဘ့ၣ်လီၤ.
\p
\v 19 ဒီးအမိၢ်မၤန့ၢ်အီၤလၢ ဆ့ဖိတဘ့ၣ်, ဒီးတုၤအဟဲ ထီၣ်ဒီးအဝၤ ဒ်သိးအကလုၢ်တၢ်လုၢ်တနံၣ်အဂီၢ်တနံၣ် အဂီၢ်ဒီး, ဟဲစိာ်ဝဲဆူအအိၣ်တနံၣ်ဘၣ်တနံၣ်လီၤ.
\v 20 ဒီး စီၤဧ့လံၤဆိၣ်ဂ့ၤစီၤအ့လကါနၤဒီးအမါ, ဒီးစံးဝဲဒၣ်, မ် ယွၤဟ့ၣ်လီၤနချံနသၣ် လၢပိာ်မုၣ်အံၤလၢ တၢ်လိၢ် လၢအဒုးလိၢ် ယွၤအဃိန့ၣ်တက့ၢ်. ဒီးအဝဲသ့ၣ်က့ၤ က့ၤဝဲဆူအလီၢ်အိၣ်လီၢ်ဆိးန့ၣ်လီၤ.
\p
\v 21 အန့ၣ်ဒီးယွၤအိၣ်သကိးနီၢ်ဃးနၤ, ဒီးအဝဲဒၣ်ဒၢထီၣ်, ဒီးဆံးစၢ်န့ၢ်အဖိခွါသၢဂၤ, ဒီးအဖိမုၣ်ခံဂၤလီၤ. ဒီးဖိ သၣ်စီၤၡမူၤအ့လးန့ၣ်ဒိၣ်ထီၣ်ဝဲလၢယွၤအမဲာ်ညါလီၤ.
\p
\v 22 စီၤဧ့လံၤန့ၣ်အသးပှၢ်တ့ၢ်ဒိၣ်မးလီၤ. ဒီးနၢ်ဟူဝဲလၢ ကယဲၢ်တၢ်လၢ အဖိခွါတဖၣ်မၤဝဲလၢ အံၣ်စရ့လးခဲ လၢာ်အကျါ, လၢအမံဃုာ်ဒီးပိာ်မုၣ်တဖၣ်လၢအမၤ တၢ်လၢတၢ်အိၣ်ဖှိၣ်အဒဲအကျဲစၢၤန့ၣ်လီၤ.
\p
\v 23 ဒီးအဝဲဒၣ်စံးဘၣ်အီၤ, သုမၤဒ်န့ၣ်ဘၣ်မနုၤလဲၣ်, အ ဂ့ၢ်ဒ်အံၤ, ယနၢ်ဟူသုမၤတၢ်အၢတဖၣ်လၢ ပှၤဂီၢ်မုၢ် အံၤခဲလၢာ်လီၤ.
\v 24 မၤတဂ့ၤ, ယဖိခွါဧၢ, အဂ့ၢ်ဒ်အံၤ, တၢ်အကစီၣ်လၢ ယနၢ်ဟူန့ၣ် တမ့ၢ်ဘၣ်တၢ်အဂ့ၤ ဘၣ်, သုမၢယွၤအပှၤဂီၢ်မုၢ်လုၣ်သ့ၣ်ခါပတာ်တၢ်လီၤ.
\p
\v 25 ပှၤကညီမ့ၢ်မၤကမၣ်ဘၣ် ပှၤကညီဒီး, ပှၤစံၣ်ညီၣ် ကွီၢ်ကစံၣ်ညီၣ်အီၤလီၤ. မ့မ့ၢ်ပှၤကညီ မ့ၢ်မၤကမၣ် ဘၣ်ယွၤဒီး, မ့ၢ်မတၤကကတိၤလိာ်ကွီၢ်လၢအဂီၢ်တ ဂၤလဲၣ်. ဘၣ်ဆၣ်ဒီးတဒိကနၣ် အပၢ်အကလုၢ်ဘၣ်. အဂ့ၢ်ဒ်အံၤ, ယွၤအသးအိၣ်လၢအကမၤသံအီၤလီၤ.
\p
\v 26 (ဒီးဖိသၣ်စီၤၡမူၤအ့လးဒိၣ်ထီၣ်ဒံး, ဒီးဂ့ၤဝဲဒီးယွၤဒီး ပှၤကညီစ့ၢ်ကီးလီၤ.)
\p
\v 27 ဒီးယွၤအပှၤကညီတဂၤဟဲဆူစီၤဧ့လံၤအအိၣ်, ဒီးစံး ဝဲဒၣ်, ယွၤစံးဒ်အံၤ, မ့ၢ်ယလီၣ်ဖျါထီၣ်ယသးလၢနပၢ် အပှၤဟံၣ်ဖိအမဲာ်ညါ လၢအအိၣ်လၢအဲၤကူပတူးလၢ ဖၤရိၤအဟံၣ်ပူၤန့ၣ်ဧါ.
\v 28 ဒီးမ့ၢ်ယဃုထၢအီၤလၢအံၣ်စ ရ့လးအဒူၣ်ခဲလၢာ်အကျါ, ဒ်သိးအကကဲထီၣ်ယပှၤ လုၢ်တၢ်အဒိၣ်, လၢအကလုၢ်တၢ်လၢ ယတၢ်လုၢ်လီၢ် အဖီခိၣ်, လၢအကဆိၣ်ကဲတၢ်နၢမူ, လၢအကသိးအ့ ဖိးတဘ့ၣ်လၢယမဲာ်ညါန့ၣ်ဧါ. ဒီးယဟ့ၣ်လီၤနပၢ်အ ပှၤဟံၣ်ဖိလၢ ကယဲၢ်ပှၤအံၣ်စရ့လးဖိ အတၢ်လုၢ်လၢ မ့ၣ်အူန့ၣ်ဧါ.
\v 29 သုယီၢ်လီၤယတၢ်လုၢ်, ဒီးတၢ်မၤဘူၣ် ယၤလၢယမၤလိာ် လၢယအိၣ်အလီၢ်အပူၤ, ဒီးမၤလၤ ကပီၤနဖိခွါတဖၣ်လၢယဖီခိၣ်, ဒ်သိးသုကမၤဘီၣ်ထီၣ် သုသးလၢ ယပှၤဂီၢ်မုၢ်အံၣ်စရ့လးအတၢ်မၤဘူၣ်အဂ့ၤ ကတၢၢ်တဖၣ်န့ၣ်မ့ၢ်အဘၣ်မနုၤလဲၣ်.
\v 30 မၤသးဒ်န့ၣ်ဒီး ယွၤအံၣ်စရ့လးအကစၢ်စံးဝဲဒၣ်, မ့ၢ်မးယစံးတ့ၢ်လၢန ပှၤဟံၣ်ဖိဒီးနပၢ်အပှၤဟံၣ်ဖိ ကလဲၤတၢ်လၢယမဲာ်ညါ လီၤစိၤလီၤထီလီၤ. မ့မ့ၢ်ခဲကနံၣ်အံၤယွၤစံးဝဲဒၣ်, မ်တၢ် သုတမၤအသးဒ်န့ၣ်ဒီးယၤတဂ့ၤ. အဂ့ၢ်ဒ်အံၤ, ပှၤလၢအ မၤလၤကပီၤယၤန့ၣ်ယကမၤလၤကပီၤအီၤ, ဒီးပှၤလၢ အမၤယၤတရီတပါန့ၣ် တၢ်ကမၤအီၤတရီတပါလီၤ.
\p
\v 31 ကွၢ်ကွၢ်, မုၢ်နံၤတဖၣ်ကဟဲလၢယကဒီၣ်တဲာ်နစုဒုၣ် ဒီးနပၢ်အပှၤဟံၣ်ဖိအစုဒုၣ်, ဒီးပှၤသးပှၢ်တအိၣ်ဘၣ် လၢနပှၤဟံၣ်ဖိအကျါဘၣ်.
\v 32 ဒီးနကထံၣ်ဘၣ်တၢ်အိၣ် အလီၢ်အတၢ်နးတၢ်ဖှီၣ်, လၢကယဲၢ်တၢ်လၢယွၤကမၤ ဂ့ၤအံၣ်စရ့လးအလီၢ်လီၤ. ဒီးပှၤသးပှၢ်တအိၣ်ဘၣ်လၢ နပှၤဟံၣ်ဖိအကျါ နီတနံၤနီတနၤဘၣ်.
\p
\v 33 ဒီးပှၤကညီဘၣ်ဃးဒီးနၤလၢ ယတဒီၣ်တဲာ်ဘၣ်လၢ ယတၢ်လုၢ်လီၢ်တဂၤဂၤန့ၣ် ကကဲလၢတၢ်မၤလၢာ်န မဲာ်, ဒီးတၢ်မၤကိၢ်နသး, ဒီးနပှၤဟံၣ်ဖိအတၢ်အါထီၣ် ခဲလၢာ်န့ၣ်ကသံဖဲအသူၣ်စၢ်သးဘီၣ်န့ၣ်လီၤ.
\p
\v 34 ဒီးအအံၤလၢအကဟဲဘၣ်နဖိခွါခံဂၤ, စီၤဃၤဖနံဒီး စီၤဖံၤနဃၣ်န့ၣ်, ကကဲတၢ်ပနီၣ်လၢနဂီၢ်, ကသံဝဲခံဂၤ လၢာ်လၢမုၢ်တနံၤဃီလီၤ.
\v 35 ဒီးယကဒုးဂဲၤဆၢထၢၣ်ပှၤ လုၢ်တၢ်အဒိၣ်လၢအကလုၢ်တီလၢယဂီၢ်တဂၤ, လၢအ ကမၤတၢ်ဒ်ကယဲၢ်တၢ် လၢအဘၣ်ယသးလၢအအိၣ် လၢယသးကံၢ်ပူၤအသိးန့ၣ်လီၤ. ဒီးယကသူၣ်န့ၢ်အီၤ လၢအဟံၣ်ကျၢၤ, ဒီးကလဲၤတၢ်လၢယပှၤဒိးဖှူတၢ်တ ဂၤအမဲာ်ညါကိးမုၢ်နံၤမုၢ်နၤဒဲးလီၤ.
\p
\v 36 ဒီးတၢ်ကမၤအသးလၢ ကယဲၢ်ပှၤကညီလၢ အအိၣ် လီၤတဲာ်လၢ နပှၤဟံၣ်ဖိအကျါတဂၤလၢ်လၢ်န့ၣ် က ဟဲတီၤလီၤ လၢအမဲာ်ညါလၢစ့တဘ့ၣ်, ဒီးကိၣ်တ လိၣ်အဂီၢ်, ဒီးကစံး, ပာ်လၢ်ယၤလၢပှၤလုၢ်တၢ်အ ဒိၣ်အလီၢ်ဒ်သိးယကအီၣ်ကိၣ်တလိၣ်တက့ၢ်.
\c 3
\cl ၃
\p
\v 1 ဒီးဖိသၣ်စီၤၡမူၤအ့လးမၤယွၤအခ့အပှၤ အတၢ်လၢ စီၤဧ့လံၤအမဲာ်ညါလီၤ. ဒီးတၢ်လၢ မုၢ်နံၤတဖၣ်န့ၣ် ယွၤအကလုၢ်ကထါ မ့ၢ်တၢ်လုၢ်ဒိၣ်ပှ့ၤဒိၣ်လီၤ. တၢ် ထံၣ်တၢ်လၢညါခီန့ၣ်တအါဘၣ်.
\p
\v 2 ဒီးတၢ်လၢမုၢ်တနံၤန့ၣ်, လီၤဧ့လံၤမံလီၤလၢအလီၢ်ဒၣ် ဝဲအပူၤ, ဒီးအမဲာ်ယုာ်သီ, ဒီးထံၣ်တၢ်တသ့ဘၣ်.
\v 3 ဒီး ယွၤအမ့ၣ်အူဒၢ တချုးလီၤပံာ်ဒံးဘၣ်လၢ ယွၤအနူၢ် ပူၤဖဲယွၤအတလါအိၣ်ဝဲ, ဒီးစီၤၡမူၤအ့လးမံလီၤဝဲဒီး,
\p
\v 4 ယွၤကိးစီၤၡမူၤအ့လး, ဒီးစံးဆၢဝဲ, ကွၢ်ကွၢ်, ယၤလီၤ.
\p
\v 5 ဒီးဃ့ၢ်ဝဲဆူစီၤဧ့လံၤအအိၣ်, ဒီးစံးဝဲဒၣ်, ကွၢ်ကွၢ်, ယၤ လီၤ. အဂ့ၢ်ဒ်အံၤ, နကိးယၤလီၤ. ဒီးစံးဝဲဒၣ်, ယတကိး ဘၣ်, မံလီၤကဒီးတက့ၢ်. ဒီးက့ၤက့ၤဝဲ, ဒီးမံလီၤဝဲလီၤ.
\p
\v 6 ဒီးယွၤကိးကဒီး စီၤၡမူၤအ့လး, ဒီးစီၤၡမူၤအ့လးဂဲၤ ဆၢထၢၣ်, ဒီးလဲၤဝဲဆူစီၤဧ့လံၤအအိၣ်, ဒီးစံးဝဲဒၣ်, ကွၢ်ကွၢ်, ယၤလီၤ. အဂ့ၢ်ဒ်အံၤ, နကိးယၤလီၤ. ဒီးစံးဆၢ ဝဲဒၣ်, ယတကိးဘၣ်, ယဖိခွါဧၢ, မံလီၤကဒီးတက့ၢ်.
\p
\v 7 ဒီးစီၤၡမူၤအ့လးတသ့ၣ်ညါဒံးဘၣ်ယွၤဘၣ်, ဒီးတၢ် တလီၣ်ဖျါဒံးဘၣ်ယွၤအကလုၢ်ကထါလၢအီၤဘၣ်.
\p
\v 8 ဒီးယွၤကိးက့ၤကဒီး စီၤၡမူၤအ့လးသၢဘျီတဘျီ, ဒီး ဂဲၤဆၢထၢၣ်, ဒီးလဲၤဝဲဆူစီၤဧ့လံၤအအိၣ်, ဒီးစံးဝဲဒၣ်, ကွၢ်ကွၢ်, ယၤလီၤ. အဂ့ၢ်ဒ်အံၤ, နကိးယၤလီၤ. ဒီးစီၤဧ့ လံၤအနၢ်ပၢၢ်လၢယွၤကိးတ့ၢ်ဖိသၣ်န့ၣ်လီၤ.
\p
\v 9 ဒီးစီၤဧ့လံၤစံးဘၣ် စီၤၡမူၤအ့လး, က့ၤမံလီၤတက့ၢ်, ဒီးတၢ်မ့ၢ်ကိးနၤဒီး, တၢ်ကမၤအသးလၢနဘၣ်စံး, က တိၤတၢ်တက့ၢ်, ယွၤဧၢ, အဂ့ၢ်ဒ်အံၤ, နခ့နပှၤဒိကနၣ် တၢ်လီၤ. စီၤၡမူၤအ့လးန့ၣ် က့ၤမံလီၤလၢအလီၢ်ဒၣ် ဝဲလီၤ.
\p
\v 10 ဒီးယွၤဟဲ, ဒီးဆၢထၢၣ်, ဒီးကိးဒ်တဘျီတဘျီအသိး န့ၣ်, ၡမူၤအ့လးဧၢ, ၡမူၤအ့လးဧၢ, ဒီးစီၤၡမူၤအ့လးစံး ဆၢတၢ်, ကတိၤလၢ်တၢ်တက့ၢ်. အဂ့ၢ်ဒ်အံၤ, နခ့နပှၤ ဒိကနၣ်တၢ်လီၤ.
\p
\v 11 ဒီးယွၤစံးဘၣ်စီၤၡမူၤအ့လး, ကွၢ်ကွၢ်, ယကမၤတၢ် တမံၤလၢ အံၣ်စရ့လးအကျါ လၢအကမၤဆါကယဲၢ် ပှၤလၢအနၢ်ဟူဝဲတဖၣ်အနၢ်ခံခီလိာ်လီၤ.
\v 12 တၢ်လၢမုၢ် တနံၤန့ၣ် ယကဒုးအိၣ်ထီဒါစီၤဧ့လံၤလၢ ကယဲၢ်တၢ် လၢယကတိၤတ့ၢ်လၢ အပှၤဟံၣ်ဖိအဂ့ၢ်အကျိၤလီၤ, ယမၤထီၣ်သီ, ဒီးယကမၤဝံၤလီၤ.
\p
\v 13 ဒီးယဒုးနဲၣ်လံအီၤလၢ ယကစံၣ်ညီၣ်အပှၤဟံၣ်ဖိလီၤ စိၤလီၤထီလၢတၢ်အၢ လၢအသ့ၣ်ညါအီၤအဃိန့ၣ်လီၤ. အဂ့ၢ်ဒ်အံၤ, အဖိခွါတဖၣ်ဒုးဘၣ်လီၤအသးလၢ တၢ် ဆိၣ်အၢဘၣ်ဆၣ်ဒီး, အဝဲဒၣ်တတြီဘၣ်အီၤဘၣ်.
\v 14 မၤ သးဒ်န့ၣ်ဒီးယဆိၣ်တၢ်ဒီး စီၤဧ့လံၤအပှၤဟံၣ်ဖိ, လၢ စီၤဧ့လံၤ အပှၤဟံၣ်ဖိအတၢ်အၢန့ၣ် တပူၤဖျဲးဘၣ်လၢ တၢ်လုၢ်ဒီးတၢ်မၤဘူၣ်အဃိလီၤထူလီၤယိာ်န့ၣ်လီၤ.
\p
\v 15 ဒီးစီၤၡမူၤအ့လးန့ၣ် မံလီၤတုၤမုၢ်ဆ့ၣ်ထီၣ်, ဒီးအိး ထီၣ်ယွၤအဟံၣ်အတြဲၤ, ဒီးစီၤၡမူၤအ့လး ဒုးနဲၣ်စီၤဧ့ လံၤလၢတၢ်လီၣ်ဖျါတဘူၣ်ဘၣ်.
\p
\v 16 ဒီးစီၤဧ့လံၤကိးန့ၢ်စီၤၡမူၤအ့လး, ဒီးစံးဝဲဒၣ်, စီၤၡမူၤ အ့လးယဖိခွါဧၢ, ဒီးစံးဆၢဝဲ, ကွၢ်ကွၢ်, ယၤလီၤ.
\v 17 ဒီး အဝဲဒၣ်စံး, တၢ်လၢယွၤစံးဘၣ်နၤတမံၤန့ၣ် မ့ၢ်မနုၤ တမံၤလဲၣ်. ပာ်ခူသူၣ်ဒီးယၤတဂ့ၤ. လၢကယဲၢ်တၢ် လၢအစံးဘၣ်နၤအကျါန့ၣ် နမ့ၢ်ပာ်ခူသူၣ်တၢ်တမံၤ မံၤဒီး, မ်ယွၤမၤနၤဒ်န့ၣ်ဒီး အါန့ၢ်အန့ၣ်တက့ၢ်.
\p
\v 18 ဒီးစီၤၡမူၤအ့လးဒုးနဲၣ်အီၤလၢတၢ်ခဲလၢာ်, ဒီးတပာ် ခူသူၣ်ဒီးအီၤလၢတၢ်နီတမံၤဘၣ်. ဒီးအဝဲဒၣ်စံး, မ့ၢ် ယွၤလီၤ. ကမၤဒၣ်ဝဲတၢ်လၢအဂ့ၤလၢအမဲာ်တက့ၢ်.
\p
\v 19 ဒီးစီၤၡမူၤအ့လးဒိၣ်ထီၣ်, ဒီးယွၤအိၣ်ဒီးအီၤ, ဒီးတဒုး လီၤတဲာ်ဘၣ်အတၢ်ကတိၤဆူ ဟီၣ်ခိၣ်နီတထံၣ်ဘၣ်.
\p
\v 20 ဒီးအံၣ်စရ့လးခဲလၢာ်လၢ ဒၣ်ပၢၢ်လၢဘ့ၢ်ၡဘၤန့ၣ် သ့ၣ်ညါဝဲလၢစီၤၡမူၤအ့လး မ့ၢ်ယွၤအဝံဂၢၢ်ဂၢၢ်ကျၢၤ ကျၢၤန့ၣ်လီၤ.
\p
\v 21 ဒီးယွၤလီၣ်ဖျါထီၣ်ကဒီးအသးလၢ ၡံလိၤအပူၤလီၤ. အဂ့ၢ်ဒ်အံၤ, ယွၤလီၣ်ဖျါထီၣ်အသးလၢစီၤၡမူၤအ့လး လၢယွၤအကလုၢ်အကထါလၢၡံလိၤအပူၤလီၤ.
\c 4
\cl ၄
\p
\v 1 ဒီးစီၤၡမူၤအ့လး အကလုၢ်အကထါအိၣ်ဒီးအံၣ်စရ့ လးခဲလၢာ်လီၤ. ဒီးအံၣ်စရ့လးလဲၤသဂၢၢ်ထီၣ် ပှၤဖ လ့ၡသးဖိဒ်သိး အကဒုးတၢ်ဒီးအီၤ, ဒီးသူၣ်ဒဲဖဲအ့ ဘ့ၣ်န့စၢ်, ဒီးပှၤဖလ့ၡသးဖိသူၣ်ဒဲလၢအဖ့းအပူၤလီၤ.
\p
\v 2 ဒီးပှၤဖလ့ၡသးဖိကတဲာ်ကတီၤအသး ဒ်သိးအက သဂၢၢ်အံၣ်စရ့လး, ဒီးတုၤအဒုးသုးဒီး, အံၣ်စရ့လး ဘၣ်တၢ်ကျီကွံာ်အီၤလၢ ပှၤဖလ့ၡသးဖိအမဲာ်ညါ, ဒီး အဝဲသ့ၣ်ကျီကွံာ်ပှၤလွံၢ်ကထိဃၣ်ဃၣ်လၢ ပှၤသုးမုၢ် အကျါလၢပျီပူၤလီၤ.
\p
\v 3 ဒီးတုၤပှၤဂီၢ်မုၢ် ဟဲနုာ်ဆူပှၤသူၣ်ဒဲအလီၢ်ပူၤဒီး, ပှၤ သူၣ်က့သးပှၢ်စံးဝဲဒၣ်, တၢ်လၢမုၢ်မဆါတနံၤအံၤယွၤ ကျီကွံာ်ပှၤလၢပှၤဖလ့ၡသးဖိအမဲာ်ညါန့ၣ် မ့ၢ်အဘၣ်မ နုၤလဲၣ်. မ်ပဟံးန့ၢ်ယွၤအတၢ်အၢၣ်လီၤအီလီၤအတလါ လၢပဂီၢ်လၢၡံလိၤအပူၤတက့ၢ်. ဒီးတုၤအဟဲနုာ်လၢပ ကျါဒီး, ကအုၣ်က့ၤခီၣ်က့ၤပှၤလၢပဒုၣ်ပဒါအစုပူၤလီၤ.
\p
\v 4 ဒီးပှၤဂီၢ်မုၢ်မၢလီၤတၢ်ဆူၡံလိၤ ဒ်သိးအကဟဲစိာ်တၢ် သုးမုၢ်ဂီၢ်မုၢ်အယွၤလၢ အအိၣ်ဝဲလၢ ခ့ရူၢ်တဖၣ်အ ဘၢၣ်စၢၤအတၢ်အၢၣ်လီၤအီလီၤအတလါန့ၣ်လီၤ. ဒီး စီၤဧ့လံၤအဖိခွါခံဂၤစီၤဃၤဖနံ, ဒီးစီၤဖံၤနဃၣ်န့ၣ်အိၣ် ဝဲဖဲန့ၣ်ဒီး ယွၤအတၢ်အၢၣ်လီၤအီလီၤအတလါန့ၣ်လီၤ.
\p
\v 5 ဒီးတုၤ ယွၤအတၢ်အၢၣ်လီၤအီလီၤအတလါ ဟဲနုာ် လၢပှၤသူၣ်ဒဲအလီၢ်ဒီး, တၢ်မၤအသးလၢအံၣ်စရ့လး ခဲလၢာ်ကိးပသူထီၣ်ဖးဒိၣ်, ဒီးဟီၣ်ခိၣ်သီၣ်ထီၣ်လီၤ.
\p
\v 6 ဒီးပှၤဖ့လ့ၡသးဖိ နၢ်ဟူတၢ်ကိးပသူထီၣ်အသီၣ်, ဒီး စံးဝဲဒၣ်, တၢ်ကိးပသူထီၣ်ဖးဒိၣ် လၢပှၤဧ့ၤဘြံၤဖိအ သူၣ်ဒဲအလီၢ်ပူၤန့ၣ် မ့ၢ်မနုၤလဲၣ်. ဒီးသ့ၣ်ညါဝဲလၢယွၤ အတလါဟဲနုာ်လံ လၢတၢ်သူၣ်ဒဲအလီၢ်လံ. ဒီးပှၤဖ လ့ၡသးဖိပျံၤတၢ်လီၤ.
\v 7 အဂ့ၢ်ဒ်အံၤ, စံးဝဲဒၣ်, ယွၤဟဲ နုာ်လၢပှၤသူၣ်ဒဲအလီၢ်လီၤ. ဒီးစံးဝဲဒၣ်, ပဘၣ်အဖှီၣ် လီၤ. အဂ့ၢ်ဒ်အံၤ, တၢ်န့ၣ်တမံၤတအိၣ်ဘၣ်လၢထံးလၢ လၢမကိာ်ဘၣ်.
\v 8 ပဘၣ်အဖှီၣ်လီၤ. မ့ၢ်မတၤကမၤပူၤ ဖျဲးပှၤဒီး ကစၢ်အဆူၣ်တဖၣ်အံၤလဲၣ်. အဝဲတဖၣ်န့ၣ် မ့ၢ်ကစၢ်တဖၣ်လၢအကျီကွံာ် ပှၤအဲၤကူပတူးဖိလၢတၢ် တီၢ်ခဲလၢာ်လၢပှၢ်မုၢ်ကနၢန့ၣ်လီၤ.
\v 9 ပာ်ဆူၣ်သုဂံၢ်သု ဘါ, ဒီးအိၣ်ဒ်ပှၤပိာ်ခွါအသိးန့ၢ်တက့ၢ်. ပှၤဖလ့ၡသး ဖိသ့ၣ်ဧၢ, သုကကဲဘၣ်ဖုး ပှၤဧ့ၤဘြံၤဖိအကုၢ်အပှၤ, ဒ်အကဲတ့ၢ်သုကုၢ်သုပှၤအသိးန့ၣ်လီၤ. အိၣ်ဒ်ပှၤပိာ်ခွါ အသိးန့ၣ်, ဒီးဒုးသုးဒုးသံၣ်တက့ၢ်.
\p
\v 10 ဒီးပှၤဖလ့ၡသးဖိဒုးတၢ်, ဒီးအံၣ်စရ့လးဘၣ်တၢ်ကျီ ကွံာ်အီၤ, ဒီးဃ့ၢ်ဝဲတဂၤဆူအဒဲဒၣ်ဝဲ, တဂၤဆူအဒဲဒၣ် ဝဲ, ဒီးတၢ်ကျီသံကွံာ်တၢ်ဒိၣ်ဒိၣ်ကလဲာ်အိၣ်ဝဲလီၤ. ဒီး ပှၤခီၣ်သုးဖိလီၤဃံၤဝဲ လၢအံၣ်စရ့လးအကျါ သၢက လးလီၤ.
\v 11 ဒီးယွၤအတလါဘၣ်တၢ်ဖီၣ်န့ၢ်အီၤ, ဒီးစီၤဧ့ လံၤအဖိခွါခံဂၤ, စီၤဃၤဖနံ ဒီးစီၤဖံၤနဃၣ်န့ၣ်ဘၣ် တၢ်မၤသံအီၤလီၤ.
\v 12 ဒီးပှၤဘံၣ်ယၤမံၣ်ဖိတဂၤ ဃ့ၢ်တၢ်လၢပှၤသုးမုၢ်အကျါ, ဒီးဟဲက့ၤဆူၡံလိၤတနံၤဃီ, အိၣ်ဒီးအကူအသိး ယာ်ဝဲ, ဒီးဟီၣ်ခိၣ်အကမူၣ်လၢအခိၣ်အဖီခိၣ်လီၤ.
\p
\v 13 ဟဲဝဲ, ဒီးကွၢ်ကွၢ်, စီၤဧ့လံၤဆ့ၣ်နီၤကွၢ်စိတၢ်လၢ လီၢ် ဆ့ၣ်နီၤလၢကျဲအဃၢၤန့ၣ်လီၤ. အဂ့ၢ်ဒ်အံၤ, အသးက နိးဝဲလၢယွၤအတလါအဃိလီၤ. ဒီးတုၤပှၤတဂၤန့ၣ်ဟဲ နုာ်ဒုးနဲၣ်တၢ်လၢဝ့ၢ်ပူၤဒီး, ပှၤဝ့ၢ်ဖိကိးပသူထီၣ်ခဲလၢာ် လီၤ.
\p
\v 14 ဒီးစီၤဧ့လံၤနၢ်ဟူ တၢ်ကိးပသူထီၣ်အသီၣ်, ဒီးစံးဝဲ ဒၣ်, တၢ်တၢထီၣ်တၢလီၤအသီၣ်န့ၣ်မ့ၢ်မနုၤလဲၣ်. ဒီး ပှၤတဂၤန့ၣ်ဟဲချ့ချ့, ဒီးစံးဘၣ်တဲဘၣ်စီၤဧ့လံၤလီၤ.
\p
\v 15 ဒီးစီၤဧ့လံၤအသးပှၢ်တ့ၢ်ခွံဆံဃိးနံၣ်, ဒီးအမဲာ်ယုာ်, ဒီးတထံၣ်ဘၣ်တၢ်ဘၣ်.
\p
\v 16 ဒီးပှၤတဂၤန့ၣ် စံးဘၣ်စီၤဧ့လံၤ, ယမ့ၢ်ပှၤလၢအဟဲ လၢပှၤသုးမုၢ်အကျါ, ဒီးလၢမုၢ်မဆါတနံၤအံၤယဟဲ ဃ့ၢ်လၢပှၤသုးမုၢ်အကျါလီၤ. ဒီးအဝဲဒၣ်စံးဘၣ်အီၤ, တၢ်မၤအသးမနုၤလဲၣ်, ယဖိခွါဧၢ.
\p
\v 17 ဒီးပှၤလၢအဟဲစိာ် တၢ်အကစီၣ်တဂၤန့ၣ်စံးဆၢတၢ် ဒီးစံးဝဲဒၣ်, အံၣ်စရ့လးဃ့ၢ်လံလၢ ပှၤဖလ့ၡသးဖိအ မဲာ်ညါ, ဒီးတၢ်ကျီသံကွံာ်ဖးဒိၣ်အိၣ်လံလၢပှၤဂီၢ်မုၢ် အကျါ, ဒီးနဖိခွါခံဂၤ, စီၤဃၤဖနံဒီးစီၤဖံၤနဃၣ်န့ၣ် သံလံစ့ၢ်ကီး, ဒီးတၢ်မၤန့ၢ်လံယွၤအတလါလံလီၤ.
\p
\v 18 ဒီးတုၤအပှ့ၤဘၣ် ယွၤအတလါအမံၤန့ၣ်ဒီး တၢ်မၤ အသးလၢအလီၤတဲာ် လၢလီၢ်ဆ့ၣ်နီၤဆူအချၢဃံဖဲ တြဲၤအဃၢၤ, ဒီးအကိာ်ကၢ်, ဒီးသံဝဲလီၤ. အဂ့ၢ်ဒ်အံၤ, အသးပှၢ်တ့ၢ်ဒီးဃၢဝဲလီၤ. ဒီးစံၣ်ညီၣ်တ့ၢ်အံၣ်စရ့လး အနံၣ်လွံၢ်ဆံလီၤ.
\p
\v 19 ဒီးအဒဲၣ်စီၤဖံၤနဃၣ် အမါတဂၤဒၢထီၣ်လံ, ဒီးအမုၢ် အလါဘၣ်ဘူးတ့ၢ်လီၤ. ဒီးတုၤအနၢ်ဟူတၢ်အကစီၣ် တဖၣ်လၢယွၤအတလါဘၣ်တၢ်ဖီၣ်န့ၢ်အီၤ, ဒီးအမံၤ ပှၢ်ပိာ်ခွါ, ဒီးအဝၤသံဝဲဒီး, အဝဲဒၣ်သကူးလီၤအသး, ဒီးဆံးစၢ်တၢ်လီၤ. အဂ့ၢ်ဒ်အံၤ, ဘၣ်တၢ်ဟုးဆါလီၤ.
\p
\v 20 ဒီးကသံတ့ၢ် အဖၢမုၢ်ဒီး, ပိာ်မုၣ်တဖၣ်လၢအဆၢ ထၢၣ်လၢအဃၢၤန့ၣ်, စံးဘၣ်အီၤ, ပျံၤတၢ်တဂ့ၤ, အဂ့ၢ် ဒ်အံၤ, နဆံးစၢ်န့ၢ်နဖိပိာ်ခွါတဂၤလီၤ. ဒီးတစံးဆၢဘၣ် တၢ်ဘၣ်, ဒီးတပာ်ဘၣ်လၢအသးဘၣ်.
\v 21 ဒီးယုၢ်ဝဲအ ဖိအမံၤလၢစီၤအံကဘိး, ဒီးစံးဝဲဒၣ်, တၢ်လၤကပီၤလဲၤ သဒၣ်လံအံၣ်စရ့လးလံ, (လၢတၢ်မၤန့ၢ်ယွၤအတ လါအဃိဒီးလၢအမံၤပှၢ်ပိာ်ခွါဒီးအဝၤအဃိလီၤ.)
\v 22 ဒီး စံးဝဲဒၣ်, တၢ်လၤကပီၤလဲၤသဒၣ်လံအံၣ်စရ့လးလံ. အဂ့ၢ်ဒ်အံၤ, တၢ်ဖီၣ်န့ၢ်လံယွၤအတလါလီၤ.
\c 5
\cl ၅
\p
\v 1 ဒီးပှၤဖလ့ၡသးဖိဟံးန့ၢ်ယွၤအတလါ, ဒီးစိာ်ထီၣ်ဝဲ လၢအ့ဘ့ၣ်န့စၢ်ဆူအၤစဒိးလီၤ.
\p
\v 2 ဒီးပှၤဖလ့ၡသးဖိဟံးန့ၢ်ယွၤအတလါ, ဒီးဟဲစိာ်ဝဲ ဆူဒၤကိၣ်အဟ့ၣ်, ဒီးပာ်ဝဲလၢဒၤကိၣ်အဃၢၤလီၤ.
\p
\v 3 ဒီးတုၤပှၤအၤစဒိးဖိ ဂဲၤဆၢထၢၣ်လၢမုၢ်ဆ့ၣ်ထီၣ်တ နံၤဂီၤဂီၤဒီး, ကွၢ်ကွၢ်, ဒၤကိၣ်လီၤဃံၤအီထီလာ်လၢ ဟီၣ်ခိၣ်ချၢလၢယွၤအတလါအမဲာ်ညါလီၤ. ဒီးပှၤဟံး န့ၢ်ဒၤကိၣ်, ဒီးပာ်ကဒီးလၢအလီၢ်ဒၣ်ဝဲန့ၣ်လီၤ.
\p
\v 4 ဒီးတုၤအဂဲၤဆၢထၢၣ်ဂီၤဂီၤ လၢမုၢ်ဆ့ၣ်ထီၣ်တနံၤဒီး, ဒၤကိၣ်လီၤဃံၤအီထီလာ်လံ လၢဟီၣ်ခိၣ်ချၢလၢယွၤအ တလါအမဲာ်ညါ, ဒီးဒၤကိၣ်အခိၣ်, ဒီးအစုလၣ်ခံခီ လၢာ်ဒီၣ်တဲာ်ကွံာ်အသး လၢကျဲစၢၤအကျိၤထံးအဖီခိၣ် လီၤ. အိၣ်လီၤတဲာ်လၢအီၤထဲဒၤကိၣ်အမိၢ်ပှၢ်ဧိၤလီၤ.
\p
\v 5 မၤသးဒ်န့ၣ်ဒီး ဒၤကိၣ်အပှၤလုၢ်တၢ်အဒိၣ်မ့ၢ်ဂ့ၤ, ပှၤ လဲၤနုာ်လၢဒၤကိၣ်အဟံၣ်ပူၤမ့ၢ်ဂ့ၤ, တယီၢ်ဘၣ်ဒၤကိၣ် အကျဲစၢၤကျိၤထံးလၢ အၤစဒိးအပူၤ တုၤမုၢ်မဆါတ နံၤအံၤလီၤ.
\p
\v 6 ဒီးယွၤအစုဃၢဝဲလၢ ပှၤအၤစဒိးဖိအလိၤ, ဒီးမၤဟး ဂီၤအီၤ, ဒီးကျီအီၤလၢတၢ်အ့ၣ်ကီၢ်ဆါ, ပှၤအၤစဒိးဖိ, ဒီးပှၤအိၣ်လၢအဃၢၤတဖၣ်လီၤ.
\p
\v 7 ဒီးအၤစဒိး အပှၤကညီထံၣ်လၢ တၢ်မၤအသးဒ်န့ၣ်, ဒီးစံးဝဲဒၣ်, အံၣ်စရ့လးအကစၢ်အတလါန့ၣ် တဘၣ် အိၣ်ဒီးပှၤဘၣ်. အဂ့ၢ်ဒ်အံၤ, အစုအိၣ်ဆူၣ်လၢပဖီခိၣ်, ဒီးလၢဒၤကိၣ်ပကစၢ်အဖီခိၣ်လီၤ.
\p
\v 8 ဒီးမၢလီၤတၢ်, ဒီးဒုးအိၣ်ဖှိၣ်ပှၤဖလ့ၡသးဖိအပဒိၣ်ဖး ဒိၣ်ဆူအအိၣ်, ဒီးစံးဝဲဒၣ်, ပကမၤအံၣ်စရ့လးအကစၢ် အတလါဒ်လဲၣ်. ဒီးအဝဲသ့ၣ်စံးဆၢတၢ်, မ်ပှၤစိာ်ဝ့ၤဝီၤ အံၣ်စရ့လးအကစၢ်အတလါန့ၣ်ဆူကၤသးန့ၣ်တက့ၢ်. ဒီးတၢ်စိာ်ဝ့ၤဝီၤအံၣ်စရ့လးအကစၢ်အတလါန့ၣ်လီၤ.
\p
\v 9 ဒီးတၢ်မၤအသးလၢ အစိာ်ဝ့ၤဝီၤဝဲအလီၢ်ခံန့ၣ် ယွၤ အစုအိၣ်ဝဲဒီး တၢ်မၤဟးဂီၤဖးဒိၣ် လၢဝ့ၢ်တဝ့ၢ်န့ၣ် အဖီခိၣ်, ဒီးကျီကွံာ်ဝ့ၢ်ဖိဒီးဒိၣ်ဒီးဆံး, ဒီးအဝဲသ့ၣ်အိၣ် ဒီးတၢ်အ့ၣ်ကီၢ်ဆါလီၤ.
\p
\v 10 ဒီးမၢယွၤအတလါန့ၣ် လဲၤဆူဧ့ကြိၣ်လီၤ. ဒီးတုၤ ယွၤအတလါဟဲတုၤလၢဧ့ကြိၣ်ဒီး, တၢ်မၤအသးလၢ ပှၤဧ့ကြိၣ်ဖိကိးပသူထီၣ်, ဒီစံးဝဲဒၣ်, ပှၤဟဲစိာ်ဝ့ၤဝီၤ အံၣ်စရ့လးအကစၢ်အတလါန့ၣ် ဒ်သိးအကမၤသံပှၤ, ဒီးပပှၤဂီၢ်မုၢ်လီၤ.
\p
\v 11 ဒီးမၢလီၤတၢ်, ဒီးဒုးအိၣ်ဖှိၣ် ပှၤဖလ့ၡသးဖိအပဒိၣ် ဖးဒိၣ်ခဲလၢာ်, ဒီးစံးဝဲဒၣ်, မၢလီၤအံၣ်စရ့လးအက စၢ်အတလါန့ၣ်, ဒီးဒုးက့ၤက့ၤအီၤဆူအလီၢ်ဒၣ်ဝဲန့ၣ် တက့ၢ်, ဒ်သိးအသုတမၤသံပှၤ, ဒီးပပှၤဂီၢ်မုၢ်တဂ့ၤ လီၤ. အဂ့ၢ်ဒ်အံၤ, တၢ်မၤသံအတၢ်မၤဟးဂီၤန့ၣ် အိၣ် ဝဲလၢဝ့ၢ်ဒီဝ့ၢ်ညါလီၤ. ယွၤအစုအိၣ်ဝဲဖဲန့ၣ်ဃၢမးလီၤ.
\p
\v 12 ဒီးပှၤလၢအတသံဘၣ်တဖၣ်န့ၣ် ဘၣ်တၢ်ကျီအီၤလၢ တၢ်အ့ၣ်ကီၢ်ဆါ, ဒီးပှၤဝ့ၢ်ဖိအတၢ်ဟီၣ်လဲၤထီၣ်ဆူမူ ခိၣ်လီၤ.
\c 6
\cl ၆
\p
\v 1 ဒီးယွၤအတလါန့ၣ်အိၣ်ဝဲ လၢပှၤဖလ့ၡသးဖိအကီၢ် ပူၤနွံလါလီၤ.
\v 2 ဒီးပှၤဖလ့ၡသးဖိကိးန့ၢ် ပှၤလုၢ်တၢ်အ ဒိၣ်, ဒီးပှၤဖးတၢ်, ဒီးစံးဝဲဒၣ်, ပကမၤယွၤအတလါန့ၣ် ဒ်လဲၣ်. ဘိးဘၣ်သ့ၣ်ညါပှၤလၢ ပကဟ့ၣ်ယုၢ်အီၤဆူ အလီၢ်ဒၣ်ဝဲအိၣ်ဒီး တၢ်မနုၤတမံၤလဲၣ်န့ၣ်တက့ၢ်.
\p
\v 3 ဒီးစံးဝဲဒၣ်, သုမ့ၢ်ဟ့ၣ်ယုၢ်အံၣ်စရ့လးအကစၢ်အတ လါဒီး, ဟ့ၣ်ယုၢ်အီၤကလီတဂ့ၤ ဟ့ၣ်ယုၢ်အီၤလၢတၢ် လုၢ်တၢ်ကမၣ်သပှၢ်တၢၢ်တက့ၢ်. တုၤနုၤတစုသုက ဘျါက့ၤ, ဒီးအစုတသုးဘၣ်အသးလၢ သုလိၤအဂ့ၢ် န့ၣ်သုကသ့ၣ်ညါလီၤ.
\p
\v 4 ဒီးစံးဝဲဒၣ်, တၢ်လုၢ်တၢ်ကမၣ် လၢပဘၣ်ဟ့ၣ်ယုၢ်န့ၣ် မ့ၢ်မနုၤလဲၣ်. ဒီးအဝဲသ့ၣ်စံးဆၢဝဲဒၣ်, အ့ၣ်ကီၢ်အဂီၤ ထူယဲၢ်ဖျၢၣ်, ဒီးယုၢ်သုၣ်ထူယဲၢ်ဒု, ဒ်ပှၤဖလ့ၡသးဖိအ ပဒိၣ်ဖးဒိၣ်အတၢ်ဂံၢ်အသိးန့ၣ်လီၤ. အဂ့ၢ်ဒ်အံၤ, တၢ် တီၢ်တမံၤဃီအိၣ်ဝဲလၢသုလိၤခဲလၢာ်, ဒီးလၢသုပဒိၣ် အလိၤလီၤ.
\p
\v 5 ဒီးသုဘၣ်တ့သုအ့ၣ်ကီၢ်အဂီၤ, ဒီးသုယုၢ်သုၣ်အဂီၤ လၢအမၤဟးဂီၤထံဧိၤကီၢ်ဧိၤ, ဒီၤသုကဘၣ်ဟ့ၣ်တၢ် လၢကပီၤလၢအံၣ်စရ့လးအကစၢ်လီၤ. ဒီးဘၣ်တဘၣ် ကမၤဖှံထီၣ်အစုလၢသုလီၤ, ဒီးလၢသုကစၢ်တဖၣ်အ လိၤ, ဒီးလၢသုထံသုကီၢ်အလိၤန့ၣ်လီၤ.
\p
\v 6 ဒီးသုမၤကိၤသုသးဒ် ပှၤအဲၤကူပတူးဖိဒီးဖၤရိမၤကိၤ အသးအသိးန့ၣ် မ့ၢ်အဘၣ်မနုၤလဲၣ်. တုၤအမၤတၢ် လီၤလးလၢအကျါဒီး, အဝဲသ့ၣ်တဖၣ်န့ၢ်ပျၢ်ပှၤဂီၢ်မုၢ်, ဒီးအဝဲသ့ၣ်ဟးထီၣ်ကွံာ်, တမ့ၢ်ဘါဧါ.
\p
\v 7 ဒီးခဲကနံၣ်အံၤမၤလ့ၣ်ကဟၣ်အသီတဆိ, ဒီးဟံးန့ၢ် ဂီၤဖံးမိၢ်လၢအဒုးအီၣ်နုၢ်လၢ အတဘၣ်ဒံးဘၣ်နီၣ်ယိး ဘိခံဒု, ဒီးစၢဃာ်ဂီၤဖံးလၢလ့ၣ်ကဟၣ်, ဒီးဒုးက့ၤ က့ၤအဖိလၢအလီၢ်ခံဆူဟံၣ်ပူၤ,
\v 8 ဒီးဟံးန့ၢ်ယွၤအတ လါ, ဒီးပာ်လၢလ့ၣ်ကဟၣ်အပူၤ, ဒီးပာ်ကယၢထူလၢ သုဟ့ၣ်ယုၢ်အီၤလၢတၢ်လုၢ်တၢ်ကမၣ်အဂီၢ်, လၢတ လါဖိလၢအဃၢၤ, ဒီးပျၢ်အီၤ, ဒီးဒုးဟးထီၣ်အီၤတက့ၢ်.
\p
\v 9 ဒီးကွၢ်, မ့ၢ်လဲၤထီၣ်လၢကျဲပူၤ လၢအကီၢ်ဒၣ်ဝဲအ ဃၢၤဆူဘ့ၤသရှ့မ့ၣ်ဒီး, မ့ၢ်အမၤပှၤလၢတၢ်အၢဖးဒိၣ် အံၤလီၤ. ဒီးမ့တမ့ၢ်ဘၣ်ဒ်န့ၣ်ဒီး, ပကသ့ၣ်ညါလၢ အတမ့ၢ်ဘၣ်အစုတီၢ်ပှၤဘၣ်. မ့ၢ်တၢ်ဘၣ်ဒၣ်ပှၤလီၤ.
\p
\v 10 ဒီးပှၤကညီတဖၣ်န့ၣ် မၤဝဲဒ်န့ၣ်, ဒီးဟံးန့ၢ်ဂီၤဖံးမိၢ် လၢအဒုးအီၣ်နုၢ်ခံဒု, ဒီးစၢဃာ်အီၤဒီးလ့ၣ်ကဟၣ်, ဒီး ကးတံာ်ဃာ်အဖိလၢဟံၣ်ပူၤလီၤ.
\v 11 ဒီးပာ်ယွၤအတ လါလၢလ့ၣ်ကဟၣ်အပူၤ, ဒီးတလါဖိအိၣ်ဝဲဒီးယုၢ် သုၣ်ထူ, ဒီးအ့ၣ်ကီၢ်အဂီၤလီၤ.
\p
\v 12 ဒီးဂီၤဖံးမိၢ်န့ၣ် လဲၤတၢ်စၢၢ်ဆၢဆူဘ့ၤသရှ့မ့ၣ်အကျဲ, ပိာ်ဝဲလၢကျဲမုၢ်, ဒီးကိးထီၣ်ဝဲ, ဒီးလဲၤတၢ်, ဒီးဆူစုထွဲ မ့ၢ်ဂ့ၤ, ဆူစုစ့ၢ်မ့ၢ်ဂ့ၤ, တဃၣ်ကပၤဘၣ်. ဒီးပှၤဖလ့ ၡသးဖိအပဒိၣ်ဖးဒိၣ်တဖၣ် ပိာ်အခံပၢၢ်လၢဘ့ၤသရှ့ မ့ၣ်အဃၢၤလီၤ.
\p
\v 13 ဒီးပှၤဘ့ၤသရှ့ၤမ့ၣ်ဖိ ကူးအဘုကၠူၣ်လၢတၢ်ပၢၤခိၣ်, ဒီးကျ့ထီၣ်အမဲာ်, ဒီးထံၣ်ဘၣ်တလါ, ဒီးသးခုလၢအ ထံၣ်ဝဲအဃိန့ၣ်လီၤ.
\p
\v 14 ဒီးလ့ၣ်ကဟၣ်လဲၤနုာ်လၢ ပှၤဘ့ၤသရှ့ၤမ့ၣ်ဖိစီၤယိၤရှူ အစံာ်ပူၤ, ဒီးအိၣ်ကတီၢ်ဖဲန့ၣ်, ဖဲလၢၢ်ဖးဒိၣ်တဖျၢၣ် အအိၣ်လီၤ. ဒီးပှၤဖးသ့ၣ်ဖးလ့ၣ်ကဟၣ်အသ့ၣ်, ဒီးလုၢ် ဂီၤဖံးမိၢ်တဖၣ်လၢတၢ်လုၢ်မ့ၢ်အူလၢယွၤအဂီၢ်လီၤ.
\p
\v 15 ဒီးပှၤလ့ၤဝံဖိဟံးန့ၢ်ယွၤအတလါန့ၣ်, ဒီးတလါဖိအိၣ် ဒီးအီၤ, လၢကယၢထူအိၣ်လၢအပူၤ, ဒီးပာ်ဝဲလၢလၢၢ်ဖး ဒိၣ်တဖျၢၣ်အလိၤလီၤ. ဒီးဘ့ၤသရှ့မ့ၣ်အပှၤကညီလုၢ်တၢ် လုၢ်မ့ၣ်အူ, ဒီးလုၢ်တၢ်လုၢ်လၢယွၤလၢမုၢ်တနံၤန့ၣ်လီၤ.
\p
\v 16 ဒီးပှၤဖလ့ၡသးဖိ အပဒိၣ်ဖးဒိၣ်ယဲၢ်ဂၤန့ၣ်ထံၣ်ဘၣ် ဝဲ, ဒီးက့ၤကဒါက့ၤဝဲဆူဧ့ကြိၣ်လၢမုၢ်တနံၤန့ၣ်လီၤ.
\p
\v 17 ဒီးအအံၤမ့ၢ်တၢ်အ့ၣ်ကီၢ်အဂီၤထူလၢ ပှၤဖလ့ၡသးဖိ ဟ့ၣ်ယုၢ်ယွၤလၢတၢ်လုၢ်တၢ်ကမၣ်, လၢအၤစဒိးအဂီၢ် တဖျၢၣ်, လၢဂါစၤအဂီၢ်တဖျၢၣ်, လၢအၤၡကလိၣ်အ ဂီၢ်တဖျၢၣ်, လၢကၤသးအဂီၢ်တဖျၢၣ်, လၢဧ့ကြိၣ်အ ဂီၢ်တဖျၢၣ်လီၤ.
\p
\v 18 ဒီးယုၢ်သုၣ်ထူန့ၣ် ပှဲၤသိးသိးဒီးကယဲၢ်ပှၤဖလ့ၡသးဖိ အဝ့ၢ်လၢအဘၣ်ဃးဒီးပဒိၣ်ဖးဒိၣ်ယဲၢ်ဂၤ, ဝ့ၢ်အိၣ်ဒီး အခိၣ်ဒူတဖၣ်, ဒီးအတဝီတဖၣ်ပၢၢ်လၢ လၢၢ်ဟ့းဘ့ၤ လးဖးဒိၣ်ဖဲအပာ်လီၤယွၤအတလါလၢအလိၤန့ၣ်လီၤ. လၢၢ်တဖျၢၣ်န့ၣ် အိၣ်ဝဲတုၤမုၢ်မဆါတနံၤအံၤလၢပှၤ ဘ့ၤသရှ့မ့ၣ်ဖိစီၤယိၤရှူအစံာ်ပူၤလီၤ.
\p
\v 19 ဒီးတၢ်ကျီကွံာ် ဘ့ၤသရှ့မ့ၣ်အပှၤကညီလီၤ. အဂ့ၢ်ဒ် အံၤ, အဝဲသ့ၣ်တဖၣ်န့ၣ် ကွၢ်ဝဲလၢယွၤအတလါအပူၤ လီၤ. ဒီးကျီကွံာ်ပှၤယဲၢ်ကလးဒီးနွံဆံလၢ ပှၤဂီၢ်မုၢ်အ ကျါလီၤ. ဒီးပှၤဂီၢ်မုၢ်ဟီၣ်ဝဲလီၤ. အဂ့ၢ်ဒ်အံၤ, ယွၤကျီ ပှၤဂီၢ်မုၢ်လၢတၢ်ကျီကွံာ်ဖးဒိၣ်လီၤ.
\p
\v 20 ဒီးဘ့ၤသရှ့မ့ၣ်အပှၤကညီစံးဝဲဒၣ်, မ့ၢ်မတၤဆၢထၢၣ် လၢယွၤ, ကစၢ်စီဆှံတဂၤအံၤအမဲာ်ညါသ့တဂၤလဲၣ်. ဒီးကလဲၤထီၣ်လၢပအိၣ်ဆူမတၤအအိၣ်လဲၣ်.
\p
\v 21 ဒီးမၢကလူးတဖၣ်လဲၤဆူ ပှၤအိၣ်ဝဲဆိးဝဲလၢကံးရ ယးယဧၤရံၣ်အပူၤ, ဒီးစံးဝဲဒၣ်, ပှၤဖလ့ၡသးဖိဟဲစိာ် လံယွၤအတလါန့ၣ်လံ. ဟဲလီၤ, ဒီးက့ၤစိာ်ထီၣ်အီၤဆူ သုအိၣ်တက့ၢ်.
\c 7
\cl ၇
\p
\v 1 ဒီးကံးရယးယဧၤရံၣ် အပှၤကညီန့ၣ် ဟဲဒီးက့ၤစိာ် ထီၣ်ယွၤအတလါ, ဒီးစိာ်နုာ်ဝဲဆူစီၤအဘံနဒာ်အဟံၣ် ပူၤလၢတၢ်စိခိၣ်အလိၤ, ဒီးပာ်စီဆှံအဖိခွါစီၤအလၤဧၤ စၢ် ဒ်သိးအကပၢၤယွၤအတလါန့ၣ်လီၤ.
\p
\v 2 ဒီးမုၢ်တနံၤလၢတလါန့ၣ် အိၣ်ဝဲလၢကံးရယးယဧၤ ရံၣ်အပူၤလံၤလံၤန့ၣ် တၢ်မၤအသးလၢအအိၣ်ဝဲ, အါ နံၤအါသီလီၤ. အဂ့ၢ်ဒ်အံၤ, အိၣ်ဝဲအနံၣ်ခံဆံ, ဒီးအံၣ် စရ့လးအပှၤဟံၣ်ဖိခဲလၢာ်သးသယုၢ်ယွၤလီၤ.
\p
\v 3 ဒီးစီၤၡမူၤအ့လးကတိၤတၢ်ဒီး အံၣ်စရ့လးအပှၤဟံၣ် ဖိခဲလၢာ်, ဒီးစံးဝဲဒၣ်, သုမ့ၢ်ဟဲက့ၤကဒါက့ၤဆူယွၤ အအိၣ်လၢသုသးဒီဖျၢၣ်ညါဒီး, သုးကွံာ်ပှၤတခီဘီမုၢ် ဖိအကစၢ်တဖၣ်, ဒီးအၤၡတြိးလၢသုအိၣ်တက့ၢ်. ဒီး သုသးန့ၣ်ကတဲာ်ကတီၤအီၤလၢယွၤအဂီၢ်, ဒီးမၤထဲ အဝဲတဂၤဧိၤန့ၣ်အတၢ်တက့ၢ်. ဒီးကမၤပူၤဖျဲးသုလၢ ပှၤဖလ့ၡသးဖိအစုပူၤလီၤ.
\p
\v 4 ဒီးပှၤအံၣ်စရ့လးဖိသုးကွံာ်ဘဧၤလးတဖၣ်, ဒီးအၤၡ တြိး, ဒီးမၤထဲယွၤအတၢ်ဧိၤလီၤ.
\p
\v 5 ဒီးစီၤၡမူၤအ့လးစံးဝဲဒၣ်, ဒုးအိၣ်ဖှိၣ်ရိဖှိၣ်အံၣ်စရ့လး ခဲလၢာ်ဆူမံးစပၤန့ၣ်တက့ၢ်. ဒီးယကဘါထုကဖၣ်န့ၢ် သုဂီၢ်လၢယွၤလီၤ.
\p
\v 6 ဒီးအဝဲသ့ၣ်အိၣ်ဖှိၣ်ရိဖှိၣ်ဆူမံးစပၤ, ဒီးဒၢၣ်ထီၣ်ထံ, ဒီးလူလီၤဝဲလၢယွၤအမဲာ်ညါဒီး ဒုၣ်တၢ်အီၣ်လၢမုၢ်တ နံၤန့ၣ်, ဒီးစံးဝဲဖဲန့ၣ်, ပမၤကမၣ်ဘၣ်လံယွၤလံ. ဒီး စီၤၡမူၤအ့လး စံၣ်ညီၣ်ပှၤအံၣ်စရ့လးဖိလၢမံးစပၤအပူၤ လီၤ.
\p
\v 7 ဒီးတုၤပှၤဖလ့ၡသးဖိ နၢ်ဟူဝဲလၢ ပှၤအံၣ်စရ့လးဖိ အိၣ်ဖှိၣ်ရိဖှိၣ်ဆူမံးစပၤဒီး, ပှၤဖလ့ၡသးဖိအပဒိၣ်ဖး ဒိၣ်တဖၣ်လဲၤထီၣ်ဆူပှၤအံၣ်စရ့လးဖိအအိၣ်လီၤ. ဒီး ပှၤအံၣ်စရ့လးဖိနၢ်ဟူဝဲ, ဒီးပျံၤပှၤဖလ့ၡသးဖိန့ၣ်လီၤ.
\p
\v 8 ဒီးအံၣ်စရ့လးဖိစံးဘၣ်စီၤၡမူၤအ့လး, ဆိတ့ၢ်လၢန ကကိးထီၣ်ယွၤပကစၢ်လၢပဂီၢ်, ဒီးဒ်သိးအကအုၣ်က့ၤ ခီၣ်က့ၤပှၤလၢပှၤဖလ့ၡသးဖိအစုပူၤန့ၣ်တဂ့ၤ.
\p
\v 9 ဒီးစီၤၡမူၤအ့လးဟံးန့ၢ်သိဖိလၢ အအီၣ်နုၢ်တဒု, ဒီး လုၢ်ဝဲလၢတၢ်လုၢ်မ့ၣ်အူဒီဒုလၢယွၤအဂီၢ်လီၤ. ဒီးစီၤၡ မူၤအ့လးကိးထီၣ်ယွၤလၢအံၣ်စရ့လးအဂီၢ်, ဒီးယွၤဒိ ကနၣ်အကလုၢ်လီၤ.
\p
\v 10 ဒီးစီၤၡမူၤအ့လးလုၢ်တၢ်လုၢ်မ့ၣ်အူအဖၢမုၢ်ဒီး, တၢ်မၤ အသးလၢပှၤဖလ့ၡသးဖိသုးဘူးအသး ဒ်သိးအကဒုး တၢ်ဒီးအံၣ်စရ့လးလီၤ. ဒီးတၢ်လၢမုၢ်တနံၤန့ၣ်ယွၤမၢ လီသီၣ်လၢတၢ်သီၣ်ဖးဒိၣ်လၢ ပှၤဖလ့ၡသးဖိအလိၤ ဒီးမၤဃၣ်အီၤ, ဒီးအဝဲသ့ၣ်ဘၣ်တၢ်ကျီကွံာ်ဝဲလၢအံၣ် စရ့လးအမဲာ်ညါလီၤ.
\p
\v 11 ဒီးအံၣ်စရ့လးအပှၤကညီ လဲၤထီၣ်လၢမံးစပၤ, ဒီး လူၤပှၤဖလ့ၡသးဖိ, ဒီးကျီကွံာ်အီၤပၢၢ်လၢဘ့ၤသကၢ် အဖီလာ်လီၤ.
\p
\v 12 ဒီးစီၤၡမူၤအ့လးဟံးန့ၢ်လၢၢ်တဖျၢၣ်, ဒီးပာ်ဝဲလၢမံး စပၤဒီးရှ့ၣ်အဘၢၣ်စၢၤ, ဒီးယုၢ်ဝဲအမံၤလၢအ့ဘ့ၣ်န့စၢ်, ဒီးစံးဝဲဒၣ်, ယွၤမၤစၢၤပှၤတုၤခဲကနံၣ်အံၤလီၤ.
\p
\v 13 ဒီးပှၤဖလ့ၡသးဖိဃၣ်ဝဲ, ဒီးတဟဲလၢၤဘၣ်ဆူအံၣ် စရ့လးအကီၢ်ဃၢၤဘၣ်. ဒီးယွၤအစုအိၣ်ဝဲလၢပှၤဖလ့ ၡသးဖိအလိၤ လၢစီၤၡမူၤအ့လးအမုၢ်နံၤခဲလၢာ်အတီၢ် ပူၤလီၤ.
\p
\v 14 ဒီးတၢ်ဒုးန့ၢ်က့ၤ အံၣ်စရ့လးလၢဝ့ၢ်တဖၣ်လၢပှၤဖ လ့ၡသးဖိမၤန့ၢ်တ့ၢ်အီၤလၢအံၣ်စရ့လး, လၢဧ့ကြိၣ်ပၢၢ် လၢကၤသး, ဒီးအကီၢ်ဃၢၤတဖၣ်န့ၣ် အံၣ်စရ့လး မၤပူၤမၤဖျဲးဝဲလၢ ပှၤဖလ့ၡသးဖိအစုပူၤလီၤ. ဒီးအံၣ်စ ရ့လး, ဒီးပှၤအမိၢ်ဖိအိၣ်ဃူလိာ်အသးလီၤ.
\p
\v 15 ဒီးစီၤၡမူၤအ့လး စံၣ်ညီၣ်အံၣ်စရ့လးတစိၤဒၣ်အီၤ လီၤ.
\v 16 ဒီးလဲၤတရံးတၢ် တနံၣ်ဘၣ်တနံၣ်ဆူ ဘ့ၤသ့ လး, ဒီးကံးလကၤလး, ဒီးမံးစပၤ, ဒီးစံၣ်ညီၣ်အံၣ်စရ့ လးလၢအလီၢ်တဖၣ်န့ၣ်ခဲလၢာ်လီၤ.
\v 17 ဒီးအတၢ်ဟဲ က့ၤန့ၣ် မ့ၢ်ဆူရၤမါလီၤ. အဂ့ၢ်ဒ်အံၤ, အဟံၣ်အိၣ်ဖဲ န့ၣ်, ဒီးမၤထီၣ်တၢ်လုၢ်လီၢ်လၢယွၤအဂီၢ်ဖဲန့ၣ်လီၤ.
\c 8
\cl ၈
\p
\v 1 ဒီးတုၤစီၤၡမူၤအ့လးအသးပှၢ်တ့ၢ်ဒီး, တၢ်မၤအသး လၢအပာ်အဖိခွါတဖၣ် လၢပှၤစံၣ်ညီၣ်ကွီၢ်လၢအံၣ်စ ရ့လးအဂီၢ်လီၤ.
\p
\v 2 ဒီးအဖိခွါဝဲၢ်ကိအမံၤန့ၣ် မ့ၢ်စီၤယိၤအ့လး, ဒီးခံဂၤတ ဂၤအမံၤန့ၣ်မ့ၢ်စီၤအဘံယၤလီၤ. မ့ၢ်ဝဲလၢပှၤစံၣ်ညီၣ် ကွီၢ်လၢဘ့ၢ်ၡဘၤအပူၤလီၤ.
\p
\v 3 ဒီးအဖိခွါတဖၣ်န့ၣ် တလဲၤဘၣ်လၢအကျဲတဖၣ်အ ပူၤဘၣ်, ဒီးဃၣ်ကပၤဆူတၢ်သးကွံတၢ်, ဒီးဟံးန့ၢ်ခိၣ် ဖးတဖၣ်, ဒီးဘိးကမၣ်တၢ်စံၣ်ညီၣ်လီၤ.
\v 4 ဒီးအံၣ်စရ့လးအပၤသူၣ်က့သးပှၢ် အိၣ်ဖှိၣ်ရိဖှိၣ်ခဲလၢာ်, ဒီးဟဲဝဲဆူစီၤၡမူၤအ့လးအအိၣ်ဖဲရၤမါအပူၤ,―
\p
\v 5 ဒီးစံးဘၣ်အီၤ, ကွၢ်ကွၢ်, နသးပှၢ်တ့ၢ်လံ, ဒီးနဖိခွါတ တဖၣ်တလဲၤဘၣ်လၢနကျဲတဖၣ်ဘၣ်. ပာ်န့ၢ်ပှၤလၢ စီၤပၤတဂၤလၢအကစံၣ်ညီၣ်ပှၤ, ဒ်ကယဲၢ်ပှၤကလုာ် ခဲလၢာ်အသိးန့ၣ်တက့ၢ်.
\p
\v 6 ဒီးလၢအစံး, ဟ့ၣ်လီၤန့ၢ်ပှၤလၢစီၤပၤတဂၤလၢအက စံၣ်ညီၣ်ပှၤန့ၣ်မ့ၢ်တၢ်အၢလၢ စီၤၡမူၤအ့လးအမဲာ်, ဒီး စီၤၡမူၤအ့လးဘါထုကဖၣ်ယွၤလီၤ.
\p
\v 7 ဒီးယွၤစံးဘၣ်စီၤၡမူၤအ့လးန့ၣ်, လၢကယဲၢ်တၢ်လၢ ပှၤဂီၢ်မုၢ်စံးဘၣ်နၤန့ၢ်ကနၣ်အကလုၢ်တက့ၢ်. အဂ့ၢ်ဒ် အံၤ, တမ့ၢ်ဘၣ်အညိကွံာ်နၤဘၣ်, မ့ၢ်အညိကွံာ်ယၤ, ဒ်သိးယသုတကဲစီၤပၤလၢ အဖီခိၣ်တဂ့ၤလီၤ.
\v 8 ဒ်က ယဲၢ်တၢ်မၤလၢအမၤဝဲလၢမုၢ်တနံၤလၢ ယဒုးဟးထီၣ် ကွံာ်အီၤလၢ အဲၤကူပတူးလံၤလံၤ တုၤမုၢ်မဆါတနံၤ အံၤ, အဝဲသ့ၣ်လဲၤသဒၣ်ယၤ, ဒီးမၤကစၢ်အဂၤတဖၣ် အတၢ်မၤအသိးန့ၢ်, အဝဲသ့ၣ်တဖၣ်မၤနၤစ့ၢ်ကီးဒ်န့ၣ် အသိးလီၤ.
\v 9 ဒီးခဲကနံၣ်အံၤ ဒိကနၣ်အကလုၢ်တက့ၢ်. ဘၣ်ဆၣ်ဒီးအုၣ်နသးလၢအမဲာ်ညါသပှၢ်ပှၢ်, ဒီးဒုးနဲၣ် အီၤလၢစီၤပၤလၢအကပၢတၢ် လၢအဖီခိၣ်အလုၢ်အ လၢ်န့ၣ်တက့ၢ်.
\p
\v 10 ဒီးစီၤၡမူၤအ့လး စံးဘၣ်တဲဘၣ်ပှၤဂီၢ်မုၢ်လၢအဃ့စီၤ ပၤလၢအီၤ, လၢယွၤအကလုၢ်ကထါခဲလၢာ်လီၤ.
\v 11 ဒီးစံး ဝဲဒၣ်, အအံၤမ့ၢ်စီၤပၤလၢအကပၢတၢ်လၢ သုဖီခိၣ်အ လုၢ်အလၢ်န့ၣ်လီၤ. ကဟံးန့ၢ်သုဖိခွါတဖၣ်, ဒီးပာ်ဝဲ လၢအဂီၢ်ဒၣ်ဝဲ, လၢအလ့ၣ်ကဟၣ်အဂီၢ်, လၢပှၤဒိးက သ့ၣ်အဂီၢ်, ဒီးအဝဲသ့ၣ်ကဃ့ၢ်ဝဲလၢအလ့ၣ်ကဟၣ်အ မဲာ်ညါလီၤ.
\v 12 ဒီးလၢအဂီၢ်ဒၣ်ဝဲန့ၣ်ကပာ်လၢပှၤတက ထိအခိၣ်, ဒီးပှၤယဲၢ်ဆံအခိၣ်, ဒီးကပာ်ဝဲဒ်သိးအက ထဲၣ်အဟီၣ်ခိၣ်, ဒီးကူးအဘု, ဒီးပိာ်အပှၤသုးဖိအစု ကဝဲၤ, ဒီးအလ့ၣ်ကဟၣ်အပိးအလီလီၤ.
\v 13 ဒီးကဟံးန့ၢ် သုဖိမုၣ်တဖၣ်, ဒီးကဒုးကဲထီၣ်အီၤလၢပှၤမၤဃါဃုာ် တၢ်နၢမူ, ဒီးပှၤဖီမ့ၤ, ဒီးပှၤကုၢ်ကိာ်လီၤ.
\v 14 ဒီးကဟံးန့ၢ် သုစံာ်ဧိၤပှဲၤဧိၤ, ဒီးသုစပံးအလီၢ်, ဒီးသုသ့ၣ်စၤယံးအ လီၢ်အဂ့ၤကတၢၢ်တဖၣ်, ဒီးဟ့ၣ်လီၤဝဲလၢအခ့အပှၤ လီၤ.
\v 15 ဒီးသုတၢ်ချံသုတၤသၣ်, ဒီးသုစပံးအလီၢ်န့ၣ် ကဟံးန့ၢ်ဆံဆဲၣ်ပူတပူ, ဒီးဟ့ၣ်လီၤဝဲလၢအပဒိၣ်တ တဖၣ်, ဒီးလၢအခ့ပှၤတဖၣ်လီၤ.
\v 16 ဒီးကဟံးန့ၢ်သုကုၢ် ပိာ်ခွါ, ဒီးသုကုၢ်ပိာ်မုၣ်, ဒီးသုပှၤဖိၣ်သၣ်ခွါလၢအဂ့ၤ, ဒီးသုကသ့ၣ်ယီၤ, ဒီးဒုးမၤအီၤလၢအတၢ်မၤလီၤ.
\v 17 ဒီး ကဟံးန့ၢ်သုသိသုမဲာ်တဲးလဲးဆံဆဲၣ်ပူတပူ, ဒီးသုက ကဲထီၣ်အကုၢ်အပှၤလီၤ.
\v 18 ဒီးတၢ်လၢမုၢ်တနံၤန့ၣ် သု ကကိးပသူထီၣ်လၢစီၤပၤ လၢသုဃုထၢန့ၢ်အီၤတဂၤ အဃိ, ဒီးတၢ်လၢမုၢ်တနံၤန့ၣ် ယွၤတဒိကနၣ်ဘၣ်သု ကလုၢ်ဘၣ်.
\p
\v 19 ဒီးဒိကနၣ် စီၤၡမူၤအ့လးအကလုၢ်န့ၣ် ပှၤဂီၢ်မုၢ်ဂ့ၢ် လိာ်ဝဲ, ဒီးစံးဝဲဒၣ်, တမ့ၢ်ဘၣ်, မ့ၢ်ပကအိၣ်ဒီးစီၤပၤလၢ ပဖီခိၣ်တဂၤလီၤ.
\v 20 ဒီးပကအိၣ်စ့ၢ်ကီး ဒ်ပှၤကလုာ် ခဲလၢာ်အသိးန့ၣ်, ဒီးပစီၤပၤကစံၣ်ညီၣ်ပှၤ, ဒီးလဲၤ တၢ်လၢပမဲာ်ညါ, ဒီးဒုးတၢ်ဒုးသုးလၢပဂီၢ်လီၤ.
\p
\v 21 ဒီးစီၤၡမူၤအ့လးကနၣ်ပှၤဂီၢ်မုၢ်အကလုၢ်ခဲလၢာ်, ဒီး စံးဘၣ်က့ၤတၢ်လၢယွၤအနၢ်ပူၤလီၤ.
\p
\v 22 ဒီးယွၤစံးဘၣ်စီၤၡမူၤအ့လး, ဒိကနၣ်အကလုၢ်, ဒီးဒုး အိၣ်အီၤဒီးစီၤပၤတက့ၢ်. ဒီးစီၤၡမူၤအ့လးစံးဘၣ်အံၣ် စရ့လးအပှၤကညီ, က့ၤက့ၤတဂၤဆူအဝ့ၢ်ဒၣ်ဝဲ, တ ဂၤဆူအဝ့ၢ်ဒၣ်ဝဲန့ၣ်တက့ၢ်.
\c 9
\cl ၉
\p
\v 1 ဒီးမတၤတဂၤပှၤဘံၣ်ယၤမ့ၣ်ဖိအိၣ်ဝဲတဂၤ, ဒီးအမံၤ မ့ၢ်စီၤကံၣ်, စီၤအဘံၤအ့လးအဖိခွါ, စီၤစရိၢ်အဖိခွါ, စီၤဘကိးရးအဖိခွါ, စီၤအဖံၤအဖိခွါ, ပှၤဘံၣ်ယၤမံၣ်ဖိ, ဒီးမ့ၢ်ဝဲလၢပှၤအဂံၢ်ဆူၣ်အဘါဆူၣ်လီၤ.
\v 2 ဒီးအိၣ်ဝဲဒီး အဖိခွါတဂၤ, ဒီးအမံၤမ့ၢ်စီၤစီလူး, ပှၤဖိၣ်သၣ်ခွါလၢအ ဂ့ၤ, ဒီးပှၤဂ့ၤန့ၢ်အီၤတအိၣ်ဘၣ်လၢ ပှၤအံၣ်စရ့လးဖိအ ကျါဘၣ်လီၤ. လၢအဖံဘၣ်ခိၣ် ဒီးဆူအဖီခိၣ်ထီန့ၢ်ပှၤ ဂီၢ်မုၢ်ခဲလၢာ်လီၤ.
\p
\v 3 ဒီးစီၤစီလူးအပၢ်စီၤကံၣ်အကသ့ၣ်ယီၤတဖၣ် ဟါမၢ်, ဒီးစီၤကံၣ်စံးဘၣ်အဖိခွါစီၤစီလူးန့ၣ်, ဟံးန့ၢ်ဖိၣ်သၣ် ခွါတဂၤဒီးနၤ, ဒီးဂဲၤဆၢထၢၣ်လဲၤဃုန့ၢ်ကသ့ၣ်ယီၤ တဖၣ်န့ၣ်တက့ၢ်.
\p
\v 4 ဒီးအဝဲဒၣ်လဲၤခီဂာ်ကစၢၢ်အ့ဖရဲၣ်, ဒီးခီဂာ်ကီၢ်ၡၤလံ ၡၤ, ဒီးတထံၣ်န့ၢ်ဘၣ်ဝဲဘၣ်. ဒီးခီဂာ်ကီၢ်ၡၤလံၣ်, ဒီးတ အိၣ်ဘၣ်, ဒီးခီဂာ်ပှၤဘံၣ်ယၤမံၣ်ဖိအကီၢ်, ဒီးတထံၣ် န့ၢ်ဘၣ်ဝဲဘၣ်.
\v 5 တုၤအလဲၤနုာ်လၢကီၢ်စူာ်ဒီး, စီၤစီလူး စံးဘၣ်အပှၤဖိၣ်သၣ်ခွါလၢအအိၣ်ဒီးအီၤ, ဟဲက့ၤကဒါ က့ၤသကိးတက့ၢ်. ယပၢ်တဘၣ်ယိၣ်လၢၤဘၣ်လၢက သ့ၣ်ယီၤအဂီၢ်ဘၣ်ဒီး, ကဘၣ်ယိၣ်ဘၣ်ဖုးလၢပဂီၢ်လီၤ.
\p
\v 6 ဒီးအဝဲဒၣ်စံးဘၣ်အီၤ, ကွၢ်ကွၢ်, ယွၤအပှၤကညီတ ဂၤအိၣ်ဝဲလၢဝ့ၢ်တဖျၢၣ်အံၤအပူၤ, ဒီးမ့ၢ်ပှၤကညီတဂၤ အိၣ်ဒီးအလၤအကပီၤ, ဒီးကယဲၢ်တၢ်လၢအကတိၤတၢ် န့ၣ်မၤအသးလီၤတံၢ်လီၤဆဲးလီၤ. ခဲကနံၣ်အံၤလဲၤသ ကိးဖဲန့ၣ်တက့ၢ်. ဘၣ်တဘၣ်ကဒုးနဲၣ်ပှၤလၢကျဲလၢ ပကလဲၤဘၣ်န့ၣ်လီၤ.
\p
\v 7 ဒီးစီၤစီလူးစံးဘၣ်အပှၤဖိၣ်သၣ်ခွါ, ဘၣ်ဆၣ်ဒီးကွၢ် ကွၢ်, ပကလဲၤစိာ်န့ၢ်ပှၤတဂၤန့ၣ်လၢမနုၤတမံၤလဲၣ်. အ ဂ့ၢ်ဒ်အံၤ, ပကိၣ်လၢာ်လံလၢပသပၢၤပူၤ, ဒီးခိၣ်ဖးလၢ ပကစိာ်ဆူ ယွၤအပှၤကညီအအိၣ်တအိၣ်ဘၣ်. တၢ် အိၣ်ဒီးပှၤလၢမနုၤတမံၤလဲၣ်.
\p
\v 8 ဒီးအပှၤဖိၣ်သၣ်ခွါန့ၣ် စံးဆၢကဒီးစီၤစီလူး, ဒီးစံးဝဲ ဒၣ်, ကွၢ်ကွၢ်, စ့ၡက့လးလွံၢ်ပူတပူအိၣ်ဝဲလၢယစုပူၤ, ဒီးယကဟ့ၣ်ယွၤအပှၤကညီ ဒ်သိးအကဒုးနဲၣ်ပှၤလၢ ပကျဲလီၤ.
\p
\v 9 (လၢပျၢၤလၢအံၣ်စရ့လးအပူၤန့ၣ် ပှၤမ့ၢ်လဲၤသံကွၢ် တၢ်လၢယွၤဒီး, ကတိၤဝဲဒ်အံၤ, ဟဲက့ၤ, ဒီးလဲၤသကိး ဆူပှၤထံၣ်တၢ်အအိၣ်တက့ၢ်. အဂ့ၢ်ဒ်အံၤ, ပှၤလၢပှၤ ကိးအီၤလၢမုၢ်တနံၤအံၤလၢဝံန့ၣ်, လၢပျၢၤလၢထံး, ပှၤ ကိးလၢပှၤထံၣ်တၢ်လီၤ.)
\p
\v 10 ဒီးစီၤစီလူးစံးဘၣ်အပှၤဖိၣ်သၣ်ခွါန့ၣ် နကတိၤတၢ် ဂ့ၤလံ. ဟဲ, လဲၤသကိးတက့ၢ်. ဒီးလဲၤဝဲဆူဝ့ၢ်ပူၤ, ဖဲယွၤ အပှၤကညီအိၣ်လၢအပူၤလီၤ.
\p
\v 11 ဒီးလဲၤထီၣ်တၢ်စိခိၣ်ဆူဝ့ၢ်ပူၤ, ဒီးထံၣ်ဖိသၣ်ပိာ်မုၣ် တဖၣ်ဟးထီၣ်လဲၤဒၢၣ်ထံ, ဒီးစံးဘၣ်အီၤ, ပှၤထံၣ်တၢ် တဂၤန့ၣ်အိၣ်ဖဲအံၤဧါ. ဒီးစံးဆၢအီၤဒီးစံးဝဲဒၣ်, အိၣ်ဝဲသၢၣ်, ကွၢ်ကွၢ်, အိၣ်ဝဲ လၢနမဲာ်ညါ, မၤချ့ချ့တက့ၢ်. အဂ့ၢ်ဒ်အံၤ, လၢမုၢ်မဆါတ နံၤအံၤ, ဟဲဝဲဆူဝ့ၢ်ပူၤလီၤ. အဂ့ၢ်ဒ်အံၤလၢမုၢ်မဆါတနံၤ အံၤပှၤဂီၢ်မုၢ်လုၢ်တၢ်လၢ တၢ်အလီၢ်ထီၣ်ထီန့ၣ်လီၤ.
\v 12 ဒီးစံးဆၢအီၤဒီးစံးဝဲဒၣ်, အိၣ်ဝဲသၢၣ်, ကွၢ်ကွၢ်, အိၣ်ဝဲလၢနမဲာ်ညါ, မၤချ့ချ့တက့ၢ်. အဂ့ၢ်ဒ်အံၤ, လၢမုၢ်မဆါတနံၤအံၤ, ဟဲဝဲဆူဝ့ၢ်ပူၤလီၤ. အဂ့ၢ်ဒ်အံၤလၢမုၢ်မဆါတနံၤအံၤပှၤဂီၢ်မုၢ်လုၢ်တၢ်လၢ တၢ်အလီၢ်ထီၣ်ထီန့ၣ် လီၤ.
\p
\v 13 တုၤသုလဲၤနုာ်လၢဝ့ၢ်ပူၤန့ၣ်ဒီး, အဝဲဒၣ်တချုးလဲၤဒံးဘၣ် ဆူတၢ်အလီၢ်ထီၣ်ထီဒ်သိးအကအီၣ်တၢ်ဒီး, သုကထံၣ် န့ၢ်အီၤတကီၢ်ခါလီၤ. အဂ့ၢ်ဒ်အံၤ, အဝဲဒၣ်တချုးဟဲဒံး ဘၣ်ဒီး, ပှၤဂီၢ်မုၢ်တအီၣ်ဘၣ်ဝဲဘၣ်. အဂ့ၢ်ဒ်အံၤ, အဝဲ ဒၣ်ဆိၣ်ဂ့ၤတၢ်, ဒီးလၢခံက့ၤပှၤလၢတၢ်ကိးအီၤတဖၣ် အီၣ်ဝဲလီၤ. ဒီးလဲၤထီၣ်ခဲကနံၣ်အံၤတက့ၢ်. အဂ့ၢ်ဒ်အံၤ, သုကထံၣ်န့ၢ်အီၤအကတီၢ်ခဲအံၤဃၣ်ဃၣ်လီၤ.
\p
\v 14 ဒီးလဲၤထီၣ်ဝဲဆူဝ့ၢ်ပူၤလီၤ. ဟဲဝဲလၢဝ့ၢ်အသးကံၢ်ပူၤ, ဒီးကွၢ်ကွၢ်, စီၤၡမူၤအ့လးဟဲဘၣ်သဃိာ်အီၤလၢအက လဲၤထီၣ်ဆူတၢ်အလီၢ်ထီၣ်ထီန့ၣ်လီၤ.
\p
\v 15 ဒီးမုၢ်တနံၤလၢ စီၤစီလူးတချုးဟဲဒံးဘၣ်န့ၣ်ယွၤစံး
\p
\v 16 ဘၣ်တ့ၢ်စီၤၡမူၤအ့လး, ဒီးစံးဝဲဒၣ်, ခဲဂီၤကိာ်အဆၢအ ကတီၢ်ဖဲအံၤဃၣ်ဃၣ်, ယကမၢလီၤပှၤတဂၤလၢဘံၣ် ယၤမံၣ်အကီၢ်ဆူနအိၣ်, ဒီးနဘၣ်ဖှူအီၤ ဒ်သိးအကကဲ ထီၣ်ယပှၤဂီၢ်မုၢ်အံၣ်စရ့လးအခိၣ်, ဒ်သိးအကအုၣ်က့ၤ ခီၣ်က့ၤယပှၤဂီၢ်မုၢ်လၢပှၤဖလ့ၡသးဖိအစုပူၤလီၤ. အဂ့ၢ် ဒ်အံၤ, အတၢ်ကိးပသူထီၣ် ဟဲထီၣ်ဘၣ်လံလၢယ အိၣ်လံ.
\p
\v 17 ဒီးတုၤစီၤၡမူၤအ့လးထံၣ်ဘၣ်စီၤစီလူးဒီး, ယွၤစံးဘၣ် အီၤ, ကွၢ်ကွၢ်, ပှၤတဂၤလၢယစံးဘၣ်နၤလၢအဂ့ၢ်လီၤ. ပှၤတဂၤအံၤကပၢယပှၤဂီၢ်မုၢ်လီၤ.
\p
\v 18 ဒီးစီၤစီလူးလဲၤဘူးဒီးစီၤၡမူၤအ့လးလၢ ပဲတရီအသး ကံၢ်ပူၤ, ဒီးစံးဝဲဒၣ်, ပှၤထံၣ်တၢ်အဟံၣ်မ့ၢ်အအိၣ်ဖဲလဲၣ်, ဒုးနဲၣ်ယၤတက့ၢ်.
\p
\v 19 ဒီးစီၤၡမူၤအ့လးစံးဆၢစီၤစီလူး, ယမ့ၢ်ယဲပှၤထံၣ်တၢ် တဂၤန့ၣ်လီၤ. လဲၤထီၣ်လၢယမဲာ်ညါဆူ တၢ်အလီၢ် ထီၣ်ထီန့ၣ်တက့ၢ်. ဒီးမုၢ်မဆါတနံၤအံၤ သုကအီၣ် တၢ်ဒီးယၤ, ဒီးခဲဂီၤကိာ်ယကပျၢ်နၤ, ဒီးဒုးနဲၣ်နၤလၢ ကယဲၢ်တၢ်လၢအအိၣ်ဝဲလၢနသးကံၢ်ပူၤလီၤ.
\v 20 ဒီးတၢ် လၢနကသ့ၣ်ယီတဖၣ်လၢ အဟါမၢ်တ့ၢ်သၢနံၤန့ၣ်, ပာ်နသးလၢအီၤတဂ့ၤ, အဂ့ၢ်ဒ်အံၤ, တၢ်ထံၣ်န့ၢ်အီၤလံ. ဒီးကယဲၢ်တၢ်လၢ ပှၤဆၢန့ၢ်ဘၣ်ဃးဒီးအံၣ်စရ့လးန့ၣ် မ့ၢ်အအိၣ်လၢမတၤတဂၤလဲၣ်. အိၣ်လၢနၤ, ဒီးလၢန ပၢ်အပှၤဟံၣ်ဖိခဲလၢာ်, တမ့ၢ်ဘၣ်ဧါ.
\p
\v 21 ဒီးစီၤစီလူးစံးဆၢတၢ်ဒီးစံးဝဲဒၣ်, ယမ့ၢ်ပှၤဘံၣ်ယၤ မံၣ်ဖိ, ပှၤတဒူၣ်အဆံးကတၢၢ်လၢ အံၣ်စရ့လးဖိအ ကျါ, တမ့ၢ်ဘၣ်ဧါ, ဒီးယဟံၣ်မ့ၢ်အဆံးကတၢၢ်လၢ ဘံၣ်ယၤမံၣ်အဒူၣ်အဟံၣ်ခဲလၢာ်အကျါ, တမ့ၢ်ဘၣ် ဧါ, ကတိၤတၢ်ဒီးယၤဒ်န့ၣ်မ့ၢ်အဘၣ်မနုၤလဲၣ်.
\p
\v 22 ဒီးစီၤၡမူၤအ့လးဟံးန့ၢ်စီၤစီလူးဒီးအပှၤ ဖိၣ်သၣ်ခွါ, ဒီးဒုးလဲၤနုာ်အီၤဆူဒၢးပူၤ, ဒီးဟ့ၣ်ဆ့ၣ်နီၤအီၤလၢအ လီၢ်အဂ့ၤကတၢၢ်လၢပှၤဘၣ်တၢ်ကိးန့ၢ်အီၤအကျါ, ဒီး အဝဲသ့ၣ်တဖၣ်န့ၣ်မ့ၢ်ပှၤသၢဆံဃၣ်ဃၣ်လီၤ.
\p
\v 23 ဒီးစီၤၡမူၤအ့လးစံးဘၣ် ပှၤဖီမ့ၤတဂၤ, ဟဲစိာ်တၢ်အ ဂီၢ်လၢယဟ့ၣ်တ့ၢ်လၢနၤ, လၢယစံးဘၣ်နၤ, ပာ်ပာ် အီၤတက့ၢ်န့ၣ်တက့ၢ်.
\p
\v 24 ဒီးပှၤဖီမ့ၤတဂၤန့ၣ် ဟံးထီၣ်တၢ်ဖံဘၣ်ခိၣ်, ဒီးတၢ် အိၣ်လၢအဖီခိၣ်, ဒီးပာ်ဝဲလၢစီၤစီလူးအမဲာ်ညါလီၤ. ဒီးစံးဝဲဒၣ်, ကွၢ်ကွၢ်, တၢ်အိၣ်ပာ်န့ၣ်, ပာ်လၢနမဲာ်ညါ ဒီးအီၣ်တက့ၢ်. အဂ့ၢ်ဒ်အံၤ, လၢယစံးယကိးက့ၤပှၤဂီၢ် မုၢ်လံၤလံၤတုၤအဆၢအကတီၢ်ဖဲအံၤ အိၣ်ပာ်အသး လၢနဂီၢ်လီၤ. ဒီၤတၢ်လၢမုၢ်တနံၤန့ၣ်စီၤစီလူးအီၣ်တၢ် ဒီးစီၤၡမူၤအ့လးလီၤ.
\p
\v 25 ဒီးဟဲက့ၤလီၤလၢ တၢ်အလီၢ်ထီၣ်ထီန့ၣ်ဆူဝ့ၢ်ပူၤ, ဒီး ကတိၤလိာ်အသးဒီးစီၤစီလူးလၢဟံၣ်ခိၣ်အဖီခိၣ်လီၤ.
\p
\v 26 ဒီးဂဲၤဆၢထၢၣ်ဂီၤဂီၤ, ဒီးမုၢ်ဆ့ၣ်ဝါထီၣ်ဃၣ်ဃၣ်, တၢ် မၤအသးလၢစီၤၡမူၤအ့လး ကိးက့ၤစီၤစီလူးလၢဟံၣ် ခိၣ်, ဒီးစံးဝဲဒၣ်, ဂဲၤဆၢထၢၣ်, ဒီးယကပျၢ်နၤလီၤ. ဒီးစီၤ စီလူးဂဲၤဆၢထၢၣ်, ဒီးအဝဲဒၣ်ခံဂၤလၢာ်ဟးထီၣ်ဝဲလီၤ.
\p
\v 27 ဒီးလဲၤလီၤဝဲဆူဝ့ၢ်အကတၢၢ်, ဒီးစီၤၡမူၤအ့လး စံး ဘၣ်စီၤစီလူး, မၢပှၤဖိၣ်သၣ်ခွါဒ်သိးအကလဲၤလၢပမဲာ် ညါတက့ၢ်. (ဒီးလဲၤဝဲလီၤ.) မ့မ့ၢ်နဲဒၣ်အံၤဆၢထၢၣ်တ စိၢ်, ဒီးယကဒုးနၢ်ဟူနၤလၢယွၤအလုၢ်အကထါလီၤ.
\c 10
\cl ၁၀
\p
\v 1 ဒီးစီၤၡမူၤအ့လးဟံးန့ၢ်သိအပလီတဖျၢၣ်, ဒီးလူလီၤ ဝဲလၢစီၤစီလူးအခိၣ်, ဒီးနၢမူအီၤ, ဒီးစံးဝဲဒၣ်, မ့ၢ်ယွၤဖှူ နၤဒ်သိးနကကဲထီၣ် အတၢ်န့ၢ်သါအခိၣ်န့ၣ် တမ့ၢ် ဘၣ်ဧါ.
\v 2 တုၤနဟးထီၣ်လၢယအိၣ် ခဲမုၢ်ဆါအံၤဒီး နကထံၣ်န့ၢ်ပှၤခံဂၤအိၣ်ဝဲလၢနီၢ်ရၤဃ့လး အသွၣ်ခိၣ် အဃၢၤ, လၢဘံၣ်ယၤမံၣ်အကီၢ်ဃၢၤ ဖဲစ့လစၤ, ဒီး အဝဲသ့ၣ်တဖၣ်ကစံးဘၣ်နၤ, ကသ့ၣ်ယီၤလၢနလဲၤ ဃုအီၤတဖၣ်န့ၣ် တၢ်ထံၣ်န့ၢ်လံအီၤလံ. ဒီးကွၢ်ကွၢ်, န ပၢ်တဘၣ်ယိၣ်လၢၤဘၣ်လၢ ကသ့ၣ်ယီၤအဂီၢ်ဘၣ်, ဒီးဘၣ်ယိၣ်ဝဲလၢသုဂီၢ်, ဒီးစံးဝဲဒၣ်, ယကမၤလၢယဖိ ခွါအဂီၢ်ဒ်လဲၣ်.
\p
\v 3 ဒီးနကဟးထီၣ်ဖဲန့ၣ်, ဒီးနကတုၤလၢသ့ထိးဖၣ်တၤ ဘိၢ်, ဒီးနကဘၣ်သဃိာ်ဒီးပှၤကညီသၢဂၤဖဲန့ၣ်လၢ အလဲၤထီၣ်ဆူယွၤအအိၣ်ဆူဘ့ၤသ့လး, တဂၤစိာ်ဝဲ လၢမဲာ်တဲးလဲၤဖိသၢဒု, ဒီးတဂၤဒၣ်စိာ်ဝဲလၢကိၣ်သၢ ဖျၢၣ်, ဒီးတဂၤဒိၣ်စိာ်ဝဲလၢစပံးထံအထၢၣ်တၢ်ဖံးတ ဖျၢၣ်လီၤ.
\v 4 ဒီးအဝဲသ့ၣ်တဖၣ်န့ၣ်ကကတိၤဒိၣ်နၤ, ဒီး ဟ့ၣ်လီၤနၤလၢကိၣ်ခံဖျၢၣ်, ဒီးနဘၣ်ဒိးန့ၢ်အီၤလၢအ စုပူၤလီၤ.
\v 5 လၢခံက့ၤဒီး, နကတုၤလၢကစၢ်အတၢ် စိခိၣ်ဖဲပှၤဖလ့ၡသးဖိအတိာ်အိၣ်, ဒီးတုၤနဟဲနုာ်လၢ လၢဝ့ၢ်ပူၤဖဲန့ၣ်ဒီး, တၢ်ကမၤအသးလၢနကဘၣ်သ ဃိာ်ဒီးဝံတဖုဟဲလီၤလၢတၢ်အလီၢ်ထီၣ်ထီ အိၣ်ဒီးသီ တူၢ်, ဒီးဒၢ, ဒီးပံ, ဒီးတနၢ်လၢအမဲာ်ညါ, ဒီးကကတိၤ ဝဲလၢဝံအကျိာ်လီၤ.
\v 6 ဒီးယွၤအသးကဟဲလီၤဘၣ်လၢ နလိၤ, ဒီးနကကတိၤတၢ်လၢဝံအကျိာ်ဒီးအီၤ, ဒီးန ကဘၣ်တၢ်လဲက့ၤနသး, ဒီးကဲထီၣ်ပှၤတဂၤဒၣ်လီၤ.
\p
\v 7 ဒီးတုၤတၢ်ပနီၣ်တဖၣ်န့ၣ်ဟဲဘၣ်နၤဒီး, တၢ်ကမၤ အသးလၢနဘၣ်မၤတၢ်လၢနစုထံၣ်န့ၢ်ဝဲလီၤ. အဂ့ၢ်ဒ် အံၤ, ယွၤအိၣ်ဒီးနၤလီၤ.
\v 8 ဒီးနဘၣ်လဲၤလီၤလၢယမဲာ် ညါဆူကံးလကၤလး, ဒီးကွၢ်ကွၢ်, ယကဟဲလီၤဆူန အိၣ်, ဒ်သိးယကလုၢ်တၢ်လုၢ်မ့ၣ်အူ, ဒီးလုၢ်တၢ်လုၢ် မၤဃူမၤဖိးလီၤ. နဘၣ်အိၣ်နွံနံၤတုၤယဟဲဆူနအိၣ်, ဒီး ဘိးဘၣ်သ့ၣ်ညါနၤလၢတၢ်လၢနဘၣ်မၤလီၤ.
\p
\v 9 ဒီးတုၤအဃၣ်ဒူၣ်ချၢအသးဒ်သိး အကဟးထီၣ်လၢ စီၤၡမူၤအ့လးအအိၣ်ဒီး, တၢ်မၤအသးလၢယွၤဟ့ၣ်လီၤ အီၤလၢအသးအဂၤတဖျၢၣ်, ဒီးတၢ်ပနီၣ်ခဲလၢာ်န့ၣ် မၤအသးလၢမုၢ်တနံၤန့ၣ်လီၤ.
\p
\v 10 ဒီးတုၤအဟဲတုၤဖဲတၢ်စိခိၣ်ဒီး, ကွၢ်ကွၢ်, ဝံတဖုဟဲ ဘၣ်သဃိာ်ဒီးအီၤ, ဒီးယွၤအသးဟဲလီၤလၢအလိၤ, ဒီး ကတိၤဝဲလၢဝံအကျိာ်လၢအကျါလီၤ.
\p
\v 11 ဒီးတုၤပှၤလၢအသ့ၣ်ညါအီၤ လၢထံးလၢမကိာ်ခဲ လၢာ်ထံၣ်ဘၣ်ဝဲဒီး, ကွၢ်ကွၢ်, ကတိၤတၢ်လၢဝံအကျိာ် လၢဝံတဖၣ်အကျါဒီး, တၢ်မၤအသးလၢပှၤဂီၢ်မုၢ်က တိၤလိာ်အသးတဂၤဒီးတဂၤ, တၢ်မၤအသးလၢစီၤကံၣ် အဖိခွါမ့ၢ်မနုၤတမံၤလဲၣ်. စီၤစီလူး အိၣ်စ့ၢ်ကီးဝဲလၢ ဝံတဖၣ်အကျါန့ၣ်ဧါ.
\v 12 ဒီးပှၤဖဲန့ၣ်တဂၤစံးဆၢတၢ်ဒီးစံးဝဲဒၣ်, အပၢ်မ့ၢ်မတၤတဂၤလဲၣ်. မၤသးဒ်န့ၣ်ဒီး, စီၤစီလူးအိၣ်ဝဲစ့ၢ်ကီးလၢ ဝံတဖၣ်အကျါဧါန့ၣ်ကဲထီၣ်ဝဲလၢတၢ်ကတိၤဒိလီၤ.
\v 13 ဒီးကတိၤဝဲလၢဝံအကျိာ်ဝံၤလၢာ်ဒီး, ဟဲတုၤလၢတၢ် အလီၢ်ထီၣ်ထီန့ၣ်လီၤ.
\p
\v 14 ဒီးစီၤစီလူးအဖါတံၢ်တဂၤ စံးဘၣ်အီၤဒီးအပှၤဖိၣ် သၣ်ခွါတဂၤန့ၣ်, သုလဲၤတၢ်ဆူလဲၣ်, ဒီးစံးဝဲဒၣ်, ပလဲၤ ဃုန့ၢ်ကသ့ၣ်ယီၤတဖၣ်, ဒီးတုၤပထံၣ်ဘၣ်လၢအတ အိၣ်ဘၣ်ဒီး, ပလဲၤဆူစီၤၡမူၤအ့လးအအိၣ်လီၤ.
\p
\v 15 ဒီးစီၤစီလူးအဖါတံၢ်န့ၣ်စံးဝဲဒၣ်, စီၤၡမူၤအ့လးစံး ဘၣ်သုလၢမနုၤတမံၤလဲၣ်န့ၣ်ဒုးနဲၣ်လၢ်ယၤတက့ၢ်.
\p
\v 16 ဒီးစီၤစီလူးစံးဘၣ်အဖါတံၢ်, စံးဘၣ်တဲဘၣ်ပှၤတီတီ လၢတၢ်ထံၣ်န့ၢ်လံကသ့ၣ်ယီၤလံ. မ့မ့ၢ်တၢ်ဘၣ်ဃးဒီး ဘီဧိၤမုၢ်ဧိၤလၢစီၤၡမူၤအ့လးကတိၤဝဲန့ၣ် တစံးဘၣ် တဲဘၣ်အီၤဘၣ်.
\p
\v 17 ဒီးစီၤၡမူၤအ့လးဒုးအိၣ်ဖှိၣ်ပှၤဂီၢ်မုၢ် ဆူယွၤအအိၣ်ဖဲ မံးစပၤန့ၣ်လီၤ.
\v 18 ဒီးစံးဘၣ်ပှၤအံၣ်စရ့လးဖိ, ယွၤအံၣ် စရ့လးအကစၢ်စံးဒ်အံၤ, ယဒုးဟဲထီၣ်အံၣ်စရ့လးလၢ အဲၤကူပတူးအပူၤ, ဒီးမၤပူၤမၤဖျဲးသုလၢပှၤအဲၤကူပတူး ဖိအစုပူၤ, ဒီးကယဲၢ်ဘီမုၢ်ခဲလၢာ်အစုပူၤ, ဒီးလၢပှၤလၢ အမၤအၢသုန့ၣ်အစုပူၤလီၤ.
\v 19 ဒီးတၢ်လၢမုၢ်မဆါတနံၤ အံၤ, သုညိကွံာ်သုကစၢ်လၢအအုၣ်က့ၤခီၣ်က့ၤသု, လၢ သုတၢ်နးတၢ်ဖှီၣ်, ဒီးသုတၢ်ကိၢ်တၢ်ဂီၤခဲလၢာ်, အဝဲဒၣ် အကစၢ်ဒၣ်ဝဲ, ဒီးသုစံးဘၣ်အီၤ, ပာ်စီၤပၤလၢပဖီခိၣ်တ က့ၢ်. ဒီးခဲကနံၣ်အံၤ, ပာ်သုသးလၢသုဒူၣ်တဖၣ်, ဒီး လၢသုပှၤကထိသ့ၣ်တဖၣ် လၢယွၤအမဲာ်ညါတက့ၢ်.
\p
\v 20 ဒီးတုၤစီၤၡမူၤအ့လး ဒုးသုးဘူးအံၣ်စရ့လးအဒူၣ်တ
\p
\v 21 ဖၣ်ခဲလၢာ်ဒီး, တၢ်ဟံးန့ၢ်ဘံၣ်ယၤမံၣ်တဒူၣ်လီၤ. ဒီး တုၤအဒုးသုးဘူးဘံၣ်ယၤမံၣ်တဒူၣ်လၢ အဟံၣ်တဖၣ် ဒီး, တၢ်ဟံးန့ၢ်စီၤမၤတြံၤအဟံၣ်, ဒီးတၢ်ဟံးန့ၢ်စီၤကံၣ် အဖိခွါစီၤစီလူးလီၤ. ဒီးပှၤဃုဝဲ, ဒီးတၢ်တထံၣ်န့ၢ်ဘၣ် အီၤဘၣ်.
\p
\v 22 ဒီးဘၣ်ကဟဲဒံးဖဲန့ၣ်ဧါန့ၣ် သံကွၢ်ကဒီးယွၤလီၤ. ဒီး ယွၤစံးဆၢဝဲဒၣ်, ကွၢ်ကွၢ်, ပာ်ခူသူၣ်အသးလၢတၢ်ဖိ တၢ်လံၤအကျါလီၤ.
\p
\v 23 ဒီးပှၤဃ့ၢ်ဟံးန့ၢ်အီၤဖဲန့ၣ်, ဒီးတုၤအဆၢထၢၣ်ဝဲလၢ ပှၤဂီၢ်မုၢ်အကျါဒီး, အနီၢ်ထီန့ၢ်ပှၤဂီၢ်မုၢ်ခဲလၢာ်လၢအ ဖံဘၣ်ခိၣ်ဒီးဆူအဖီခိၣ်လီၤ.
\p
\v 24 ဒီးစီၤၡမူၤအ့လးစံးဘၣ်ပှၤဂီၢ်မုၢ်ခဲလၢာ်, ကွၢ်ပှၤလၢ ယွၤဃုထၢအီၤတက့ၢ်. အဂ့ၢ်ဒ်အံၤ, ပှၤဒ်အဝဲဒၣ်အသိး န့ၣ်တအိၣ်ဘၣ်လၢပှၤဂီၢ်မုၢ်အကျါဘၣ်. ဒီးပှၤဂီၢ်မုၢ်ခဲ လၢာ်ကိးပသူထီၣ်ဒီးစံးဝဲဒၣ်, မ်စီၤပၤမူဝဲတက့ၢ်.
\p
\v 25 ဒီးစီၤၡမူၤအ့လးစံးဘၣ်ပှၤဂီၢ်မုၢ်လၢ ဘီမုၢ်အတၢ်စံၣ် ညီၣ်တဖၣ်, ဒီးကွဲးဝဲလၢလံာ်ပူၤ, ဒီးပာ်ဝဲလၢယွၤအမဲာ် ညါလီၤ. ဒီးစီၤၡမူၤအ့လးပျၢ်ပှၤဂီၢ်မုၢ်ခဲလၢာ်, တဂၤဆူ အဟံၣ်ဒၣ်ဝဲ, တဂၤဆူအဟံၣ်ဒၣ်ဝဲန့ၣ်လီၤ.
\p
\v 26 ဒီးစီၤစီလူးက့ၤစ့ၢ်ကီးဝဲဆူအဟံၣ်, ဆူကံဘဧၤအပူၤ, ဒီးပှၤတဖုလၢယွၤထိးအသးန့ၣ် လဲၤဝဲဒီးအီၤလီၤ.
\v 27 မ့ မ့ၢ်ပှၤဘလးယဧၤလးဖိစံးဝဲဒၣ်, ပှၤတဂၤအံၤကအုၣ် က့ၤခီၣ်က့ၤပှၤဒ်လဲၣ်. ဒီးတပးကဲဘၣ်အီၤဘၣ်. ဒီးတ ဟဲစိာ်န့ၢ်ဘၣ်အီၤလၢခိၣ်ဖးဘၣ်. ဒီးအဝဲဒၣ်အိၣ်ဘှီၣ် ကလာ်လီၤ.
\c 11
\cl ၁၁
\p
\v 1 ဒီးပှၤဧၣ်မိၣ်ဖိစီၤနၤဃၣ် ဟဲထီၣ်သူၣ်ဒဲထီဒါယၤဘ့ၣ် ကံးလဧး, ဒီးယၤဘ့ၣ်အပှၤကညီခဲလၢာ်စံးဘၣ်စီၤနၤ ဃၣ်, မၤတၢ်အၢၣ်လီၤအီလီၤဒီးပှၤဒီး, ပကမၤနတၢ် လီၤ.
\p
\v 2 ဒီးပှၤဧၣ်မိၣ်ဖိ စီၤနၤဃၣ်န့ၣ်စံးဆၢအီၤ, ဒ်တၢ်အံၤ ယကအၢၣ်လီၤအီလီၤတၢ်ဒီးသု, ယကအူခွဲထီၣ်ကွံာ် သုမဲာ်အထွဲတခီခဲလၢာ်, ဒီးပာ်ဝဲလၢတၢ်ဒုၣ်ဒွဲၣ်လၢ အံၣ်စရ့လးခဲလၢာ်အလိၤလီၤ.
\p
\v 3 ဒီးယၤဘ့ၣ် အပှၤသူက့သးပှၢ်စံးဘၣ်အီၤ, ပျၢ်ပှၤနွံ နံၤတက့ၢ်. ဒီးပကမၢလီၤကလူးတဖၣ်ဆူအံၣ်စရ့လး အကီၢ်ဃၢၤခဲလၢာ်, ဒီးတၢ်အုၣ်က့ၤခီၣ်က့ၤမ့ၢ်တအိၣ် ဘၣ်ဒီး, ပကဟဲထီၣ်ဆူနအိၣ်လီၤ.
\p
\v 4 ဒီးအကလူးတဖၣ် ဟဲဆူကံဘဧၤစီလူးအအိၣ်, ဒီး ကတိၤတၢ်န့ၣ်တဖၣ်လၢပှၤဂီၢ်မုၢ်အနၢ်ပူၤ, ဒီးပှၤဂီၢ်မုၢ် ခဲလၢာ်ထုထီၣ်အကလုၢ်, ဒီးဟီၣ်ဝဲလီၤ.
\p
\v 5 ဒီးကွၢ်ကွၢ်, စီၤစီလူးဟဲပိာ်ဂီၤဖံးတဖုအခံလၢပှၢ်လၢ် ကျါ, ဒီးစီၤစီလူးစံးဝဲဒၣ်, ပှၤဂီၢ်မုၢ်ဘၣ်မနုၤတမံၤလၢ အဟီၣ်န့ၣ်လဲၣ်, ဒီးပှၤစံၣ်တဲၤတဲလီၤအီၤလၢယၤဘ့ၣ် အပှၤကညီအတၢ်ကတိၤတဖၣ်လီၤ.
\p
\v 6 ဒီးတုၤစီၤစီလူးနၢ်ဟူတၢ်တဖၣ်န့ၣ်ဒီး, ယွၤအသးဟဲ လီၤဘၣ်လၢအလိၤ, ဒီးအသးထီၣ်ကဲၤထီၣ်ဒိၣ်ဒိၣ်က လဲာ်လီၤ.
\p
\v 7 ဒီးဟံးန့ၢ်ဂီၤဖံးတဆိ, ဒီးဒီၣ်တဲာ်အီၤတကူာ်တကူာ်, ဒီးဟ့ၣ်ယုၢ်ဝဲဆူ အံၣ်စရ့လးအကီၢ်ဃၢၤခဲလၢာ်လၢက လူးတဖၣ်အစုပူၤ, ဒီးစံးဝဲဒၣ်, ပှၤလၢအတဟဲပိာ်ဘၣ် စီၤစီလူးအခံ, ဒီးစီၤၡမူၤအ့လးအခံဘၣ်န့ၣ်တၢ်ကမၤ အဂီၤဖံးဒ်န့ၣ်အသိးလီၤ. ဒီးတၢ်ပျံၤယွၤလီၤဘၣ်လၢပှၤ ဂီၢ်မုၢ်အလိၤ, ဒီးဟဲဝဲဒ်ပှၤတဂၤဃီအသိးန့ၣ်လီၤ.
\p
\v 8 ဒီးဂံၢ်ဝဲလၢဘ့စ့း, ဒီးပှၤအံၣ်စရ့လးဖိ အိၣ်ဝဲသၢက လီၢ်, ဒီးယူၤဒၤအပှၤကညီအိၣ်ဝဲသၢကလးလီၤ.
\v 9 ဒီး အဝဲသ့ၣ်တဖၣ်န့ၣ် စံးဘၣ်ကလူးတဖၣ်လၢအဟဲဝဲ န့ၣ်, သုဘၣ်စံးဘၣ်ယၤဘ့ၣ်ကံးလဧးအပှၤကညီဒ်အံၤ, ခဲဂီၤကိာ်တုၤမုၢ်ကိၢ်ထီၣ်ဒီး, သုကအိၣ်ဒီးတၢ်အုၣ်က့ၤ ခီၣ်က့ၤတၢ်လီၤ. ဒီးကလူးတဖၣ်န့ၣ်ဟဲက့ၤဝဲ, ဒီးဒုးနဲၣ် ဝဲလၢယၤဘ့ၣ်အပှၤကညီဒီးအသူၣ်ခုသးခုဝဲလီၤ.
\p
\v 10 ဒီးယၤဘ့ၣ်အပှၤကညီစံးဝဲဒၣ်, ခဲဂီၤကိာ်ပကဟဲထီၣ် ဆူသုအိၣ်, ဒီးသုကမၤပှၤဒ်ကယဲၢ်တၢ်လၢအဂ့ၤလၢ သုမဲာ်အသိးလီၤ.
\p
\v 11 ဒီးမုၢ်ဆ့ၣ်ထီၣ်တနံၤန့ၣ်, တၢ်မၤအသးလၢစီၤစီလူး ပာ်ပှၤဂီၢ်မုၢ်လၢသၢဖု, ဒီးလၢပှၤပၢၤတၢ်လၢမုၢ်ဂီၤအ ကတီၢ်န့ၣ်လဲၤနုာ်လၢ ပှၤသုးမုၢ်အကျါ, ဒီးကျီကွံာ်ပှၤ ဧၣ်မိၣ်ဖိတုၤမုၢ်ကိၢ်ထီၣ်, ဒီးပှၤလၢအအိၣ်လီၤတဲာ်န့ၣ် လီၤပြံလီၤပြါ, ဒီးပှၤတအိၣ်လီၤတဲာ်ဘၣ် ခံဂၤတပူၤ ဃီဘၣ်.
\p
\v 12 ဒီးပှၤဂီၢ်မုၢ်စံးဘၣ်စီၤၡမူၤအ့လး, မ့ၢ်မတၤစံး, စီၤစီ လူးကကဲစီၤပၤလၢပဖီခိၣ်ဧါန့ၣ်တဂၤလဲၣ်. ဟ့ၣ်လီၤ ပှၤလၢပှၤကညီတဖၣ်န့ၣ်, ဒီးပကမၤသံအီၤလီၤ.
\p
\v 13 ဒီးစီၤစီလူးစံးဝဲဒၣ်, တၢ်လၢမုၢ်မဆါတနံၤအံၤပှၤတ ဘၣ်ဘၣ်တၢ်မၤသံအီၤနီတဂၤဘၣ်. အဂ့ၢ်ဒ်အံၤ, လၢ မုၢ်မဆါတနံၤအံၤယွၤမၤတၢ်အုၣ်က့ၤခီၣ်က့ၤ လၢအံၣ် စရ့လးအပူၤလီၤ.
\p
\v 14 ဒီးစီၤၡမူၤအ့လးစံးဘၣ်ပှၤဂီၢ်မုၢ်, ဟဲက့ၤ, ဒီးလဲၤသ ကိးဆူကံးလကၤလး, ဒီးမၤထီၣ်ဘီဧိၤမုၢ်ဧိၤဖဲန့ၣ် တ က့ၢ်.
\p
\v 15 ဒီးပှၤဂီၢ်မုၢ်ခဲလၢာ်လဲၤဝဲဆူကံးလကၤလး, ဒီးပာ်စီၤ စီလူးလၢစီၤပၤဖဲန့ၣ်လၢယွၤအမဲာ်ညါ, လၢကံးလကၤ လးအပူၤ, ဒီးဖဲန့ၣ်လုၢ်တၢ်လုၢ်မၤဃူမၤဖိး, ဒီးဖဲန့ၣ်စီၤ စီလူးဒီးအံၣ်စရ့လးအပှၤကညီ သူၣ်ခုသးခုဒိၣ်နီၢ်မး လီၤ.
\c 12
\cl ၁၂
\p
\v 1 ဒီးစီၤၡမူၤအ့လးစံးဘၣ်အံၣ်စရ့လးခဲလၢာ်, ကွၢ်ကွၢ်, ကယဲၢ်တၢ်လၢသုစံးဘၣ်ယၤခဲလၢာ်န့ၣ် ယကနၣ်သု ကလုၢ်လံ, ဒီးယပာ်စီၤပၤလၢသုဖီခိၣ်လံ.
\v 2 ဒီးခဲက နံၣ်အံၤ, ကွၢ်ကွၢ်, စီၤပၤတဂၤန့ၣ်လဲၤတၢ်လၢသုမဲာ် ညါ, ဒီးယဲဒၣ်အံၤယသးပှၢ်တ့ၢ်လံ, ဒီးယခိၣ်ဝါလံ, ဒီး ကွၢ်ကွၢ်, ယဖိခွါတဖၣ်အိၣ်ဒီးသု, ဒီးလၢယဖိသၣ် လံၤလံၤတုၤမုၢ်မဆါတနံၤအံၤ ယလဲၤတၢ်လၢသုမဲာ် ညါလီၤ.
\p
\v 3 ကွၢ်ကွၢ်, ယၤလီၤ. အုၣ်သုသးထီဒါယၤလၢယွၤအ မဲာ်ညါ, ဒီးလၢအပှၤဒိးဖှူအသးတဂၤအမဲာ်ညါတက့ၢ်. ယဟံးန့ၢ်မတၤတဂၤအဂီၤဖံးလဲၣ်, ဒီးယဟံးန့ၢ်မတၤ တဂၤအကသ့ၣ်ယီၤလဲၣ်, ဒီးယလီန့ၢ်မတၤတဂၤအ တၢ်လဲၣ်, ဒီးယမၤန့ၢ်ဆူၣ်မတၤတဂၤအတၢ်လဲၣ်, ဒီး ယဒိးန့ၢ်ခိၣ်ဖးလၢမတၤတဂၤအစုပူၤ, ဒီးမၤဘျီၣ်ယ မဲာ်လၢအီၤန့ၣ်လဲၣ်, ဒီးယကဟ့ၣ်က့ၤသုလီၤ.
\p
\v 4 ဒီးအဝဲသ့ၣ်စံး, နတလီန့ၢ်ပတၢ်ဘၣ်, ဒီးနတမၤန့ၢ် ဆူၣ်ပတၢ်ဘၣ်, ဒီးနတဟံးန့ၢ်ဘၣ်တၢ်လၢပှၤအစုနီ တဂၤနီတမံၤဘၣ်.
\p
\v 5 ဒီးအဝဲဒၣ်စံးဘၣ်အီၤ, ယွၤမ့ၢ်တၢ်အုၣ်အသးထီဒါ သု, ဒီးအပှၤဒိးဖှူအသးတဂၤမ့ၢ်တၢ်အုၣ်အသးလၢမုၢ် တနံၤအံၤ, လၢသုတထံၣ်န့ၢ်ဘၣ်တၢ်လၢယစုပူၤနီတ မံၤဘၣ်. ဒီးအဝဲသ့ၣ်စံး, မ့ၢ်တၢ်အုၣ်အသးလီၤ.
\p
\v 6 ဒီးစီၤၡမူၤအ့လးန့ၣ်စံးဘၣ်ပှၤဂီၢ်မုၢ်, ယွၤမ့ၢ်ပှၤလၢ အပာ်စီၤမိၤရှ့ဒီးစီၤအၤဟရိၣ်, ဒီးဒုးကဲထီၣ်သုပၢ်လၢ ကီၢ်အဲၤကူပတူးအပူၤန့ၣ်လီၤ.
\v 7 ဒီးခဲကနံၣ်အံၤအိၣ် ဆၢထၢၣ်ဒ်သိး ယကစံၣ်ညီၣ်သုလၢယွၤအမဲာ်ညါ လၢယွၤအမၤတၢ်အဂ့ၢ်အကျိၤလၢအမၤသု, ဒီးသုပၢ် တဖၣ်န့ၣ်တက့ၢ်.
\v 8 တုၤစီၤယၤကိာ်လဲၤနုာ်လၢ အဲၤ ကူပတူးအပူၤ, ဒီးသုပၢ်တဖၣ်ကိးထီၣ်ယွၤဒီး, ယွၤ မၢလီၤစီၤမိၤရှ့ဒီးစီၤအၤဟရိၣ်, လၢအဒုးဟးထီၣ်ကွံာ် သုပၢ်တဖၣ်လၢအဲၤကူပတူး, ဒီးဒုးအိၣ်ဒုးဆိးအီၤလၢ တၢ်အလီၢ်ဖဲအံၤလီၤ.
\p
\v 9 ဒီးတုၤအသးပ့ၤနီၣ်ယွၤအကစၢ်ဒီး, အဝဲဒၣ်ဆါကွံာ် အီၤဆူစီၤဃါစိၢ်အပှၤသုးမုၢ်အခိၣ်စီၤစံစရၤအစုပူၤ, ဒီး ဆူပှၤဖလ့ၡသးဖိအစုပူၤ, ဒီးဆူမိၤအးအစီၤပၤအစုပူၤ, ဒီးအဝဲသ့ၣ်ဒုးသုးဒီးအီၤလီၤ.
\v 10 ဒီးကိးထီၣ်ယွၤ, ဒီးစံး ဝဲဒၣ်, ပမၤကမၣ်တၢ်လံ. အဂ့ၢ်ဒ်အံၤ, ပလဲၤသဒၣ်ယွၤ လံ, ဒီးပမၤဘၣ်ဘဧၤလးတဖၣ်, ဒီးဧၤၡတြိးအတၢ်, ဘၣ်ဆၣ်ဒီးခဲကနံၣ်အံၤ, မၤပူၤမၤဖျဲးပှၤဒီးပဒုၣ်ပဒါအ စုပူၤတက့ၢ်. ဒီးပကမၤနတၢ်လီၤ.
\p
\v 11 ဒီးယွၤမၢလီၤစီၤယရူဘဧၤလး, ဒီးစီၤဘဒၣ်, ဒီးစီၤယံး ဖသၤ, ဒီးစီၤၡမူၤအ့လး, ဒီးမၤပူၤမၤဖျဲးသုဒီးသုဒုၣ်သု ဒါအိၣ်ဝးတရံးသု, ဒီးသုအိၣ်သုဆိးခၢၣ်သနၢၢ်လီၤ.
\p
\v 12 ဒီးတုၤသုထံၣ်ဘၣ် ပှၤဧၣ်မိၣ်ဖိအစီၤပၤစီၤနၤဃၣ်တ ဂၤဟဲထီဒါသုဒီး, သုစံးဘၣ်ယၤ, တမ့ၢ်ဘၣ်, စီၤပၤတ ဂၤဘၣ်ပၢတၢ်လၢပဖီခိၣ်လီၤ. ဒီးယွၤသုကစၢ်မ့ၢ်သုစီၤ ပၤလီၤ.
\p
\v 13 ဒီးခဲကနံၣ်အံၤ, ကွၢ်ကွၢ်, သုစီၤပၤတဂၤသုဃုထၢ အီၤ, လၢသုဃ့အီၤလီၤ. ဒီးကွၢ်ကွၢ်, ယွၤဟ့ၣ်လီၤသုလၢ စီၤပၤတဂၤလီၤ.
\v 14 ဒီးသုမ့ၢ်ပျံၤယွၤ, ဒီးမၤအတၢ်, ဒီးဒိ ကနၣ်အကလုၢ်အကထါ, ဒီးတပူထီၣ်ဘၣ်ယွၤအထး ဘၣ်, ဒီးသုဝဲဒီးစီၤပၤစ့ၢ်ကီးလၢအပၢတၢ်လၢ သုဖီခိၣ် မ့ၢ်လူၤယွၤသုကစၢ်အသးဒီး,\f + \ft ဂ့ၤလံ.\f*
\v 15 မ့မ့ၢ်သုမ့ၢ် တဒိကနၣ်ဘၣ်ယွၤအကလုၢ်အကထါ, ဒီးမ့ၢ်ပူထီၣ် ယွၤအထးခိၣ်ဒီး, ယွၤအစုကအိၣ်လၢသုလိၤ, ဒ်အ အိၣ်လၢသုပၢ်တဖၣ်အလိၤအသိးန့ၣ်လီၤ.
\p
\v 16 ဒီးခဲကနံၣ်အံၤဆၢထၢၣ်, ဒီးထံၣ်တၢ်အဒိၣ်တမံၤအံၤ လၢယွၤအမဲာ်ညါတက့ၢ်.
\v 17 တၢ်လၢမုၢ်မဆါတနံၤအံၤ, မ့ၢ်ကူးဘုကၠူၣ်အကတီၢ်န့ၣ်တမ့ၢ်ဘၣ်ဧါ, ယကကိး ထီၣ်ယွၤ, ဒီးအဝဲဒၣ်ကဟ့ၣ်လီသီၣ်, ဒီးတၢ်စူၤ, ဒီးလၢ သုဃ့စီၤပၤန့ၣ် သုကသ့ၣ်ညါဒီးထံၣ်လၢသုမၤတၢ်အၢ တၢ်သီအဒိၣ်အယိာ်လၢယွၤအမဲာ်ညါလံလီၤ.
\p
\v 18 ဒီးစီၤၡမူၤအ့လးကိးထီၣ်ယွၤ, ဒီးတၢ်လၢမုၢ်တနံၤန့ၣ် ယွၤဟ့ၣ်လီသီၣ်, ဒီးတၢ်စူၤလီၤ, ဒီးပှၤဂီၢ်မုၢ်ခဲလၢာ် ပျံၤယွၤ, ဒီးစီၤၡမူၤအ့လးဒိၣ်မးလီၤ.
\p
\v 19 ဒီးပှၤဂီၢ်မုၢ်ခဲလၢာ်စံးဘၣ်စီၤၡမူၤအ့လး, ဘါထုကဖၣ် န့ၢ်နခ့နပှၤအဂီၢ်လၢယွၤနကစၢ် ဒ်သိးပသုတသံတဂ့ၤ န့ၣ်တက့ၢ်. အဂ့ၢ်ဒ်အံၤ, လၢပဃ့စီၤပၤန့ၣ်, ပပာ်ဖှိၣ်တၢ် အၢတမံၤအံၤလၢ ပတၢ်ဒဲးဘးခဲလၢာ်အဖီခိၣ်လီၤ.
\p
\v 20 ဒီးစီၤၡမူၤအ့လးစံးဘၣ်ပှၤဂီၢ်မုၢ်ခဲလၢာ်န့ၣ်, ပျံၤတ ဂ့ၤ. (သုမၤတၢ်အၢတၢ်သီခဲလၢာ်န့ၣ်ဘၣ်ဆၣ်ဒီး. ဃၣ် ကပၤလၢတၢ်လူၤယွၤအသးန့ၣ်တဂ့ၤ. မၤယွၤအတၢ်
\p
\v 21 လၢသုသးဒီဖျၢၣ်ညါတက့ၢ်. ဒီးဃၣ်ကပၤ, ဒီးပိာ်တၢ် ကလီကလီလၢအတဂိာ်တသီၣ်ဘၣ်လၢ အမၤပူၤမၤ ဖျဲးတၢ်တသ့ဘၣ်အခံန့ၣ်တဂ့ၤ. အဂ့ၢ်ဒ်အံၤ, မ့ၢ်ဝဲလၢ တၢ်ကလီကလီၤလီၤ.)
\v 22 အဂ့ၢ်ဒ်အံၤ, ယွၤတလဲၤသဒၣ် ဘၣ်အပှၤဂီၢ်မုၢ်လၢအမံၤဖးဒိၣ်အဃိဘၣ်လီၤ. အဂ့ၢ် ဒ်အံၤ, ဘၣ်ယွၤအသးလၢအကပာ်သုလၢ အပှၤဂီၢ်မုၢ် န့ၣ်လီၤ.
\p
\v 23 မ့မ့ၢ်ယဲဒၣ်အံၤလၢ ယဘါထုကဖၣ်န့ၢ်သုဂီၢ်န့ၣ် မ် ယသုတဆိတ့ၢ်ဒီးမၤကမၣ်ဘၣ်ယွၤတဂ့ၤ. ယကသိၣ် လိသုလၢကျဲအဂ့ၤအဝါ, ဒီးအတီအလိၤလီၤ.
\p
\v 24 ထဲပျံၤယွၤဒီးမၤအတၢ်လၢ တၢ်မ့ၢ်တၢ်တီလၢသုသး ဒီဖျၢၣ်ညါတက့ၢ်. အဂ့ၢ်ဒ်အံၤ, ကွၢ်ဆိကမိၣ်တၢ်အဒိၣ် တဖၣ်လၢအမၤန့ၢ်သုဂီၢ်တက့ၢ်.
\p
\v 25 မ့မ့ၢ်သုမ့ၢ်မၤဒံးတၢ်အၢဒီး, သုမ့ၢ်ဂ့ၤ, သုစီၤပၤမ့ၢ်ဂ့ၤ ကတုၤလၢတၢ်ဟးဂူာ်ဟးဂီၤလီၤ.
\c 13
\cl ၁၃
\p
\v 1 ဒီးစီၤစီလူးကဲစီၤပၤတနံၣ်, ဒီးတုၤအကဲစီၤပၤလၢအံၣ် စရ့လးအဖီခိၣ်ခံနံၣ်ဒီး,
\v 2 စီၤစီလူးဃုထၢန့ၢ်ပှၤသၢက ထိလၢအံၣ်စရ့လးအပူၤလီၤ. ပှၤခံကထိအိၣ်ဝဲဒီးစီၤစီ လူးလၢမံးကမၣ်, ဒီးလၢကစၢၢ်ဘ့ၤသ့လးအလိၤ, ဒီး ပှၤတကထိအိၣ်ဝဲဒီးစီၤယိၤနၤသၣ်လၢ ကံဘဧၤဘံၣ် ယၤမံၣ်, ဒီးပှၤအိၣ်လီၤတဲာ်လၢပှၤဂီၢ်မုၢ်အကျါန့ၣ်ပျၢ် ဝဲတဂၤဆူအဒဲဒၣ်ဝဲ, တဂၤဆူအဒဲဒၣ်ဝဲစုာ်စုာ်လီၤ.
\p
\v 3 ဒီးစီၤယိနၤသၣ်ကျီကွံာ်ပှၤဖလ့ၡသးဖိလၢအပၢၤတၢ် တတီၤလၢက့ဘၤအပူၤ, ဒီးပှၤဖလ့ၡသးဖိနၢ်ဟူဝဲလီၤ. ဒီးစီၤစီလူးအူကွဲၤလၢကီၢ်ဒီဘ့ၣ်ညါအပူၤ, ဒီးစံးဝဲဒၣ်, မ်ပှၤဧ့ၤဘြံၤဖိနၢ်ဟူတၢ်တက့ၢ်.
\p
\v 4 ဒီးအံၣ်စရ့လးခဲလၢာ်နၢ်ဟူဝဲလၢ ပှၤစံးလၢစီၤစီလူး ကျီကွံာ်ပှၤဖလ့ၡသးဖိလၢအပၢၤတၢ်တဖု, ဒီးလၢအံၣ် စရ့လးကဲထီၣ်တၢ်သးဘၣ်အၢလၢ ပှၤဖလ့ၡသးဖိအ မဲာ်ညါလီၤ. ဒီးပှၤဂီၢ်မုၢ်ဘၣ်တၢ်ကိးဖှိၣ်ထွဲစီၤစီလူးအ ခံဆူကံးလကၤလးလီၤ.
\p
\v 5 ဒီးပှၤဖလ့ၡသးဖိအိၣ်ဖှိၣ်ရိဖှိၣ် ဒ်သိးအကဒုးသုးဒီး အံၣ်စရ့လးလီၤ. လ့ၣ်ကဟၣ်အိၣ်သၢကလး, ဒီးပှၤဒိး ကသ့ၣ်သုးဖိအိၣ်ဃုကထိ, ဒီးပှၤဂီၢ်မုၢ်အါဝဲဒ်မဲးဧိၤ ဟီၣ်ဧိၤလၢပီၣ်လဲၣ်နံၤအသိးန့ၣ်လီၤ. ဒီးဟဲထီၣ်, ဒီး သူၣ်ဒဲလၢ မံးကမၣ်လၢအအိၣ်ဝဲလၢ ဘ့ၤသအၤဝ့ၣ် အမုၢ်ထီၣ်တခီလီၤ.
\p
\v 6 ဒီးအံၣ်စရ့လးအပှၤကညီထံၣ်ဝဲလၢ အဘၣ်တၢ်ကိၢ် တၢ်ဂီၤလီၤ. (အဂ့ၢ်ဒ်အံၤ, ပှၤဂီၢ်မုၢ်န့ၣ်အသူၣ်အုးအသး အုးလီၤ.) ဒီးပာ်ခူသူၣ်အသးလၢတၢ်အိပူၤတဖၣ်, ဒီး လၢသ့ၣ်သဃာ်အကျါ, ဒီးလၢလ့အအိပူၤ, ဒီးလၢတိာ် ပူၤ, ဒီးလၢတၢ်ပူၤတဖၣ်န့ၣ်လီၤ.
\p
\v 7 ဒီးပှၤဧ့ဘြံၤဖိတနီၤနီၤလဲၤခီဂာ်တ့ၢ်လံ ယၢ်ဒ့ၣ်ဆူကး, ဒီးကံလဧးအကီၢ်လီၤ. မ့မ့ၢ်စီၤစီလူးအိၣ်ဒံးဝဲလၢကံး လကၤလး, ဒီးပှၤဂီၢ်မုၢ်ခဲလၢာ်ကနိးကစုာ်ဝဲဒီး, ပိာ်အ ခံလီၤ.
\p
\v 8 ဒီးအိၣ်ဝဲနွံနံၤ ဒ်စီၤၡမူၤအ့လးသ့ၣ်ဖးအဆၢကတီၢ် အသိး, ဒီးစီၤၡမူၤအ့လးတဟဲထီၣ်ဘၣ်ဆူကံးလကၤ လးဘၣ်, ဒီးပှၤဂီၢ်မုၢ်လီၤပြံလီၤပြါဒီးအီၤလီၤ.
\p
\v 9 ဒီးစီၤစီလူးစံးဝဲဒၣ်, ဟဲစိာ်န့ၢ်ယၤလၢတၢ်လုၢ်မ့ၢ်အူ, ဒီးတၢ်လုၢ်မၤဃူမၤဖိးတဖၣ်တက့ၢ်. ဒီးလုၢ်ဝဲလၢတၢ် လုၢ်မ့ၣ်အူလီၤ.
\p
\v 10 ဒီးတုၤအလုၢ်တၢ်လုၢ်မ့ၣ်အူဝံၤဒီး, ကွၢ်ကွၢ်, တၢ်မၤ အသးလၢစီၤၡမူၤအ့လးဟဲဝဲလီၤ. ဒီးစီၤစီလူးလဲၤသ ဂၢၢ်အီၤလၢအကတိၤဒိၣ်အီၤအဂီၢ်လီၤ.
\p
\v 11 ဒီးစီၤၡမူၤအ့လးစံးဝဲဒၣ်, နမၤတၢ်မနုၤတမံၤ လဲၣ်. ဒီးစီၤစီလူးစံးဝဲဒၣ်, မ့ၢ်ယထံၣ်ဘၣ်ပှၤဂီၢ်မုၢ်လီၤ ပြံလီၤပြါဒီးယၤ, ဒီးနတဟဲဘၣ်လၢမုၢ်နံၤလၢနသ့ၣ် ပာ်အတီၢ်ပူၤ, ဒီးပှၤဖလ့ၡသးဖိအိၣ်ဖှိၣ်ရိဖှိၣ်ဖဲမံးကမၣ် ဒီး,
\v 12 ယစံး, ခဲကနံၣ်အံၤ ပှၤဖလ့ၡသးဖိကဟဲလီၤဘၣ် ယၤလၢကံးလကၤလး, ဒီးယတဃ့ကညးဒံးဘၣ်ယွၤ ဘၣ်. ဒီးယမၢဆူၣ်ယသး, ဒီးယလုၢ်တၢ်လုၢ်မ့ၣ်အူလီၤ.
\p
\v 13 ဒီးစီၤၡမူၤအ့လးစံးဘၣ်စီၤစီလူး, နမၤလံပှၤဟးဂီၤဖိ အတၢ်မၤလံ. နတတိၢ်န့ၢ်ဘၣ်ယွၤအတၢ်မၤလိာ်လၢ အမၤလိာ်နၤဘၣ်, မ့တမ့ၢ်ဘၣ်ဒ်န့ၣ်ဒီး, ခဲကနံၣ်အံၤ ကဒုးအိၣ်ဂၢၢ်ဆိးကျၢၤနဘီနမုၢ်လၢ အံၣ်စရ့လးအဖီ ခိၣ်လီၤထူလီၤယိာ်လီၤ.
\p
\v 14 မ့မ့ၢ်ခဲကနံၣ်အံၤ နဘီနမုၢ်တအိၣ်ဂၢၢ်ဆိးကျၢၤဘၣ် ဘၣ်, ယွၤဃုထၢန့ၢ်လံပှၤဒ်အသးဒၣ်ဝဲအသိးတဂၤ, ဒီးယွၤမၤလိာ်လံလၢ အကကဲထီၣ်အပှၤဂီၢ်မုၢ်အခိၣ် လံ. အဂ့ၢ်ဒ်အံၤ, နတတိၢ်န့ၢ်ဘၣ်တၢ်လၢယွၤမၤလိာ် နၤဘၣ်.
\p
\v 15 ဒီးစီၤၡမူၤအ့လးဂဲၤဆၢထၢၣ်, ဒီးဟးထီၣ်လၢကံးလ ကၤလးဆူကံဘဧၤဘံၣ်ယၤမံၣ်လီၤ. ဒီးစီၤစီလူးဂံၢ်ပှၤ လၢအထံၣ်န့ၢ်ဒီးအီၤ, ပှၤဃုကယၤဃၣ်ဃၣ်လီၤ.
\p
\v 16 ဒီးစီၤစီလူး, ဒီးအဖိခွါစီၤယိနၤသၣ်, ဒီးပှၤဂီၢ်မုၢ်လၢ အအိၣ်ဒီးအီၤသ့ၣ်တဖၣ်န့ၣ် အိၣ်ဝဲလၢကံဘဧၤဘံၣ် ယၤမံၣ်လီၤ. ဒီးပှၤဖလ့ၡသးဖိသူၣ်ဒဲလၢမံးကမၣ်လီၤ.
\p
\v 17 ဒီးပှၤမၤဟးဂီၤတၢ်ဖိဟဲထီၣ်လၢ ပှၤဖလ့ၡသးဖိသူၣ် ဒဲအလီၢ်လၢသၢဖုလီၤ. တဖုဃၣ်အသးဆူဧိးဖြၤအကျဲ လၢအလဲၤဆူကီၢ်ရှူဧၤလးလီၤ.
\v 18 ဒီးတဖုဃၣ်အသး ဆူဘ့ၤသဃိရၣ်အကျဲ, ဒီးတဖုဒၣ်ဃၣ်အသးဆူကီၢ် အဃၢၤလၢအကွၢ်ဝဲဆူ ကစၢၢ်ကဆူးစဘိဧံၣ်လၢပှၤ မုၢ်ကနၢတခီလီၤ.
\p
\v 19 ဒီးပှၤပိာ်တၢ်ဖိတအိၣ်ဘၣ်လၢအံၣ်စရ့လး အကီၢ်ဒီ ဘ့ၣ်ညါအပူၤဘၣ်. (အဂ့ၢ်ဒ်အံၤ, ပှၤဖလ့ၡသးဖိစံးဝဲ ဒၣ်, နးမ့ၢ်ဂ့ၤ, ဘီမ့ၢ်ဂ့ၤ, ပှၤဧ့ၤဘြံၤဖိကပိာ်ဘၣ်ဖုးဝဲ လီၤ.)
\v 20 ဒီးအံၣ်စရ့လးခဲလၢာ်လဲၤလီၤဆူ ပှၤဖလ့ၡ သးဖိအအိၣ် ဒ်သိးအကကျ့တဂၤအထဲၣ်အကနၣ်, ဒီး တဂၤအစုကဝဲၤ, ဒီးတဂၤအကွါ, ဒီးတဂၤအတပူာ် လီၤ.
\v 21 ဘၣ်ဆၣ်ဒီးအိၣ်ဝဲဒီးထးကြဲလၢနီၣ်ဖျးအဂီၢ်, ဒီး လၢထဲၣ်အကနၣ်အဂီၢ်, ဒီးလၢနီၣ်ဆဲးသၢဘိအဂီၢ်, ဒီးလၢကွါအဂီၢ်, ဒီးဒ်သိးအကကျ့နီၣ်ဆဲးဂီၤဖံးလီၤ.
\p
\v 22 ဒီးလၢတၢ်ဒုးသုးအမုၢ်တနံၤန့ၣ် တၢ်မၤအသးလၢနး မ့ၢ်ဂ့ၤ, ဘီမ့ၢ်ဂ့ၤ, တအိၣ်ဘၣ်လၢပှၤဂီၢ်မုၢ်အစုပူၤလၢ အအိၣ်ဒီးစီၤစီလူး, ဒီးစီၤယိနၤသၣ်နီတဂၤဘၣ်. မ့မ့ၢ် အိၣ်ဝဲဒီးစီၤစီလူး, ဒီးအဖိခွါစီၤယိနၤသၣ်လီၤ.
\p
\v 23 ဒီးပှၤဖလ့ၡသးဖိလၢအပၢၤတၢ်တတီန့ၣ် ဟးထီၣ်ဝဲ ဆူတၢ်ခီဂာ်တၢ်လၢမံးကမၣ်န့ၣ်လီၤ.
\c 14
\cl ၁၄
\p
\v 1 ဒီးလၢမုၢ်တနံၤန့ၣ် တၢ်မၤအသးလၢစီၤစီလူးအဖိခွါ စီၤယိနၤသၣ်စံးဘၣ်ပှၤဖိၣ်သၣ်ခွါလၢ အစိာ်အစုက ဝဲၤ, ဟဲ, လဲၤသကိးဆူပှၤဖလ့ၡသးဖိလၢအပၢၤတၢ်တ တီၤလၢဝၢ်ဘးခီန့ၣ်တက့ၢ်. ဒီးတစံးဘၣ်တဲဘၣ်အပၢ် ဘၣ်.
\p
\v 2 ဒီးစီၤစီလူးအိၣ်ဝဲလၢကံဘဧၤအကတၢၢ် လၢသ့ၣ်သ လဲအဖီလာ်, လၢအအိၣ်ဝဲလၢမံးကြိၣ်အပူၤ, ဒီးပှၤဂီၢ် မုၢ်လၢအအိၣ်ဒီးအီၤန့ၣ် အိၣ်ဝဲပှၤဃုကယၤဃၣ်ဃၣ် လီၤ.
\p
\v 3 ဒီးစီၤအဃံးတူာ်အဖိခွါစီၤအဃံယၤ, စီၤအံကဘိးအ ဒီပုၢ်ဝဲၢ်, စီၤဖံၤနဃၣ်အဖိခွါ, စီၤဧ့လံၤအဖိခွါ, ယွၤအပှၤ လုၢ်တၢ်အဒိၣ်လၢၡံလိၤအပူၤတဂၤန့ၣ် သိးဝဲဒီးအ့ဖိး န့ၣ်လီၤ. ဒီးပှၤဂီၢ်မုၢ်တသ့ၣ်ညါဘၣ်ဝဲလၢစီၤယိ နၤသၣ်ဟးထီၣ်ဘၣ်.
\p
\v 4 ဒီးလၢခီဂာ်တၢ်အလီၢ်တဖၣ် အဘၢၣ်စၢၤလၢစီၤယိ နၤသၣ်ခီဂာ်ဆူ ပှၤဖလ့ၡသးဖိလၢအပၢၤတၢ်တတီၤ အအိၣ်န့ၣ်လၢၢ်ခိၣ်စူအိၣ်ဝဲတခီ, ဒီးလၢၢ်ခိၣ်စူအိၣ် လၢအဝဲတခီဒၣ်လီၤ. ဒီးတဖျၢၣ်အမံၤမ့ၢ်ဘိစ့း, ဒီးအဝဲ တဖျၢၣ်န့ၣ်အမံၤမ့ၢ်စ့နၤလီၤ.
\p
\v 5 တဖျၢၣ်န့ၣ်အိၣ်ဝဲလၢ ကလံၤစိးလၢမံးကမၣ်အမဲာ် ညါ, ဒီးအဝဲတဖျၢၣ်န့ၣ်အိၣ်ဝဲလၢကလံၤထံးတခီလၢ ကံဘဧၤအမဲာ်ညါလီၤ.
\p
\v 6 ဒီးစီၤယိနၤသၣ်စံးဘၣ် ပှၤဖိၣ်သၣ်ခွါလၢအစိာ်အစု ကဝဲၤတဂၤ, ဟဲ, လဲၤခီဂာ်သကိးတၢ်ဆူပှၤတဒိးဘၣ် တၢ်ကူးတရံးဖိလၢ အပၢၤတၢ်တတီၤအအိၣ်န့ၣ်တ က့ၢ်. ဘၣ်တဘၣ်ယွၤကမၤတၢ်လၢပဂီၢ်လီၤ. အဂ့ၢ်ဒ် အံၤ, အုၣ်က့ၤခီၣ်က့ၤတၢ်လၢအအါမ့ၢ်ဂ့ၤ, အစှၤမ့ၢ်ဂ့ၤ, တၢ်တြီယွၤတအိၣ်ဘၣ်.
\p
\v 7 ဒီးပှၤစိာ်အစုကဝဲၤန့ၣ်စံးဘၣ်အီၤ, မၤကယဲၢ်တၢ်လၢ အအိၣ်လၢနသးကံၢ်ပူၤတက့ၢ်. ဃၣ်နသး, ကွၢ်ကွၢ်, ယအိၣ်ဒီးနၤဖဲနသးလီၤ.
\p
\v 8 ဒီးစီၤယိနၤသၣ်စံးဝဲဒၣ်, ကွၢ်ကွၢ်, ပကလဲၤခီဂာ်တၢ် ဆူပှၤတဖၣ်န့ၣ်အအိၣ်, ဒီးပကဒုးနဲၣ်ပသးလၢအီၤ လီၤ.
\v 9 မ့ၢ်စံးလၢပှၤဒ်အံၤ, အိၣ်တုၤပဟဲဆူသုအိၣ်တ က့ၢ်န့ၣ်ဒီး, ပကအိၣ်ဆၢထၢၣ်ဒၣ်တၢ်, ဒီးပတလဲၤ ထီၣ်ဘၣ်ဆူအအိၣ်ဘၣ်.
\v 10 မ့ၢ်စံးလၢပှၤဒ်အံၤ, ဟဲထီၣ် တက့ၢ်န့ၣ်ဒီး, ပကလဲၤထီၣ်လီၤ. အဂ့ၢ်ဒ်အံၤ, ယွၤဟ့ၣ် လီၤလံအီၤလၢပစုပူၤလံ. ဒီးတၢ်န့ၣ်တကဲထီၣ်တၢ်ပ နီၣ်လၢပဂီၢ်လီၤ.
\p
\v 11 ဒီးပှၤခံဂၤလိာ်ဒုးနဲၣ်အသးလၢ ပှၤဖလ့ၡသးဖိလၢအ ပၢၤတၢ်တဖု, ဒီးပှၤဖလ့ၡသးဖိစံးဝဲဒၣ်, ကွၢ်ကွၢ်, ပှၤဧ့ၤ ဘြံၤဖိန့ၣ် ဟဲထီၣ်လံလၢတၢ်အိပူၤ ဖဲအပာ်ခူသူၣ်အ သးလၢအပူၤလံ.
\v 12 ဒီးပှၤပၢၤတၢ်ဖိစံးဆၢစီၤယိနၤသၣ် စံးဘၣ်ပှၤစိာ်အစုကဝဲၤ, ဟဲထီၣ်ဆူပအိၣ်တက့ၢ်. ဒီး ပကဒုးနဲၣ်သုလၢတၢ်တမံၤလီၤ. ဒီးစီၤယိနၤသၣ်စံး ဘၣ်ပှၤစိာ်အစုကဝဲၤ, ဟဲထီၣ်ပိာ်ယခံတက့ၢ်. အဂ့ၢ် ဒ်အံၤ, ယွၤဟ့ၣ်လီၤလံအီၤလၢအံၣ်စရ့လးအစုပူၤလံ.
\p
\v 13 ဒီးစီၤယိနၤသၣ်လဲၤထီၣ်လၢအစုဒီးအခီၣ်, ဒီးပှၤစိာ် အစုကဝဲၤတဂၤန့ၣ်ပိာ်အခံလီၤ. ဒီးပှၤတဖၣ်န့ၣ်လီၤ ဃံၤလၢစီၤယိနၤသၣ်အမဲာ်ညါ, ဒီးပှၤစိာ်အစုကဝဲၤ တဂၤန့ၣ်မၤသံထွဲအခံလီၤ.
\p
\v 14 ဒီးတၢ်မၤသံအခီၣ်ထံးအံၤလၢ စီၤယိနၤသၣ်ဒီးပှၤစိာ် အစုကဝဲၤမၤဝဲန့ၣ် မ့ၢ်ပှၤကညီခံဆံဃၣ်ဃၣ်, ဒ်လၢ တၢ်အကျိၤ, လၢဂီၤဖံးတဆိမၤဝဲလၢစံာ်ပူၤ, တဝာ်အ ပူၤအသိးန့ၣ်လီၤ.
\p
\v 15 ဒီးတၢ်ကနိးကစုာ်အိၣ်ဝဲလၢ ပှၤသုးမုၢ်အကျါ, လၢ တၢ်ပျီပူၤ, ဒီးလၢပှၤဂီၢ်မုၢ်ခဲလၢာ်အကျါ, လၢပှၤပၢၤတၢ် ဖိတတီၤအကျါ, ဒီးပှၤမၤဟးဂီၤတၢ်ဖိ ကနိးကစုာ်စ့ၢ် ကီး, ဒီးဟီၣ်ခိၣ်ဟူးဝးတုၤတၢ်ကနိးကစုာ်ဒိၣ်နီၢ်မးလီၤ.
\p
\v 16 ဒီးစီၤစီလူးအပှၤပၢၤတၢ်ဖိလၢ ကံဘဧၤဘံၣ်ယၤမံၣ် တဖၣ်န့ၣ်ကွၢ်ဝဲ, ဒီးကွၢ်ကွၢ်, ပှၤဂီၢ်မုၢ်ပှံၢ်ကွံာ်ဝဲ, ဒီးလဲၤ တၢ်ဖဲအံၤဖဲနုၤလီၤ.
\p
\v 17 ဒီးစီၤစီလူးစံးဘၣ်ပှၤဂီၢ်မုၢ်အိၣ်ဒီးအီၤ, ဂံၢ်တၢ်, ဒီးမ့ၢ် မတၤမတၤလဲၤတၢ်လၢပအိၣ်န့ၣ်ကွၢ်တက့ၢ်. ဒီးဂံၢ်ဝဲ ဝံၤဒီး, ကွၢ်ကွၢ်, စီၤယိနၤသၣ်, ဒီးပှၤစိာ်အစုကဝဲၤတဂၤ န့ၣ်တအိၣ်ဘၣ်.
\p
\v 18 ဒီးစီၤစီလူးစံးဘၣ်စီၤအဃံယၤ, ဟဲစိာ်ယွၤအတလါ ဖဲအံၤတက့ၢ်. (အဂ့ၢ်ဒ်အံၤ, တၢ်လၢမုၢ်တနံၤန့ၢ်ယွၤ အတလါအိၣ်ဝဲဒီးပှၤအံၣ်စရ့လးဖိလီၤ.)
\v 19 ဒီးစီၤစီလူး ကတိၤတၢ်ဒီးပှၤလုၢ်တၢ်အဒိၣ်အဖၢမုၢ်ဒီး, တၢ်မၤအ သးလၢတၢ်အသီၣ်အိၣ်လၢ ပှၤဖလ့ၡသးဖိအသုးမုၢ် အကျါလဲၤတၢ်, ဒီးဒိၣ်ထီၣ်, ဒီးစီၤစီလူးစံးဘၣ်ပှၤလုၢ် တၢ်အဒိၣ်န့ၣ်, ထုးက့ၤနစုတက့ၢ်.
\p
\v 20 ဒီးစီၤစီလူးဒီးပှၤဂီၢ်မုၢ်လၢ အအိၣ်ဒီးအီၤခဲလၢာ်အိၣ် ဖှိၣ်ရိဖှိၣ်, ဒီးလဲၤဒုးတၢ်, ဒီးကွၢ်ကွၢ်, ပှၤတဂၤလၢအ နးအိၣ်ဝဲလၢအဂိၤမီၣ်အလိၤ, ပှၤတဂၤအနးအိၣ်ဝဲလၢ အဂိၤမီၣ်အလိၤစုာ်စုာ်, ဒီးတၢ်မၤဃၣ်ဖးဒိၣ်အိၣ်ဝဲလီၤ.
\p
\v 21 ဒီးပှၤဧ့ၤဘြံၤဖိလၢအအိၣ်တ့ၢ်လၢထံးလၢမကိာ်ဒီးပှၤ ဖလ့ၡသးဖိ, လၢအလဲၤတၢ်ဒီးအီၤဆူ တၢ်သူၣ်ဒဲအ လီၢ်လၢတၢ်အိၣ်ဝးတရံးဝဲတဖၣ်န့ၣ် ဃၣ်အသးဒီး အိၣ်က့ၤဝဲဒီးအံၣ်စရ့လး လၢအအိၣ်ဒီးစီၤစီလူး, ဒီးစီၤ ယိနၤသၣ်လီၤ.
\v 22 ဒီးကယဲၢ်အံၣ်စရ့လးအပှၤကညီလၢ အပာ်ခူသူၣ်အသးလၢ ကစၢၢ်အ့ဖရဲၣ်အလိၤခဲလၢာ် န့ၣ်တုၤအနၢ်ဟူလၢပှၤဖလ့ၡသးဖိ ဃ့ၢ်ဝဲန့ၣ်ဒီး, လူၤ ပိာ်တၢ်ဒုးသုးအခံတကူၢ်သ့ၣ်လီၤ.
\p
\v 23 ဒီးတၢ်လၢမုၢ်တနံၤန့ၣ် ယွၤအုၣ်က့ၤခီၣ်က့ၤအံၣ်စရ့ လး, ဒီးတၢ်ဒုးသုးန့ၣ်ခီဂာ်တၢ်ဆူဘ့ၤသအၤဝ့ၢ်လီၤ.
\p
\v 24 ဒီးအံၣ်စရ့လးအပှၤကညီ ဘၣ်တၢ်ကိၢ်တၢ်ဂီၤလၢ မုၢ်တနံၤန့ၣ်လီၤ. အဂ့ၢ်ဒ်အံၤ, စီၤစီလူးဒုးဆိၣ်ပှၤဂီၢ်မုၢ် ဒီးစံးဝဲဒၣ်, ပှၤလၢအအီၣ်တၢ်လၢမုၢ်တချုးဟါဒံးဘၣ် န့ၣ်, မ်အဘၣ်တၢ်ဆိၣ်အၢတက့ၢ်. ဒ်သိးယကမၤဆၢ တၢ်အၢလၢယဒုၣ်ယဒါအလိၤလီၤ. ဒီးပှၤတအီၣ်ကွၢ် တၢ်အီၣ်နီတဂၤဘၣ်.
\p
\v 25 ဒီးကယဲၢ်ပှၤကီၢ်ဖိလဲၤလၢသ့ၣ်တဖုအကျါ, ဒီးကနဲ စီအိၣ်ဝဲလၢဟီၣ်ခိၣ်လီၤ.
\v 26 ဒီးတုၤပှၤဂီၢ်မုၢ်လဲၤနုာ်လၢ သ့ၣ်တဖုအကျါဒီး, ကွၢ်ကွၢ်, ကနဲစီလီၤစီၤလီၤ. ဒီးပှၤ တပာ်ဘၣ်အစုဆူအထးခိၣ်နီၣ်တဂၤဘၣ် အဂ့ၢ်ဒ်အံၤ, ပှၤဂီၢ်မုၢ်ပျံၤတၢ်ဆိၣ်န့ၣ်လီၤ.
\p
\v 27 ဒီးစီၤယိနၤသၣ်တနၢ်ဟူဘၣ်အပၢ်ဒုးဆိၣ် ပှၤဂီၢ်မုၢ် ဘၣ်, ဒီးယူာ်ထီၣ်နီၣ်ထိးဘိအနါစ့ၤလၢအအိၣ်လၢအ စုပူၤဒီးဘျၢဝဲလၢကနဲအဒၢပူၤ, ဒီးပာ်အစုလၢအထး ခိၣ်, ဒီးအမဲာ်ကပီၤထီၣ်လီၤ.
\p
\v 28 ဒီးပှၤလၢပှၤဂီၢ်မုၢ်အကျါတဂၤ ကတိၤတၢ်ဒီးစံးဝဲဒၣ်, နပၢ်ဒုးဆိၣ်ပှၤဂီၢ်မုၢ်သပှၢ်တၢၢ်, ဒီးစံးဝဲဒၣ်, ပှၤလၢအ အီၣ်တၢ်လၢမုၢ်မဆါတနံၤအံၤ, မ်အဘၣ်တၢ်ဆိၣ်အၢ တက့ၢ်. ဒီးပှၤဂီၢ်မုၢ်လီၤဘှါဝဲလီၤ.
\p
\v 29 ဒီးစီၤယိနၤသၣ်စံးဝဲဒၣ်, ယပၢ်မၤတံာ်တာ်ထံဧိၤကီၢ် ဧိၤလီၤ. ယမဲာ်ကပီၤထီၣ်န့ၣ်ကွၢ်တက့ၢ်. အဂ့ၢ်ဒ်အံၤ, ယလ့ၣ်ကွၢ်ကနဲစီတစဲးန့ၣ်လီၤ.
\v 30 ပှၤဂီၢ်မုၢ်မ့ၢ်အီၣ်တၢ် ဒီးအီၣ်တၢ်လၢအဂုာ်န့ၢ်လၢမုၢ်မဆါတနံၤအံၤဒီး, ဂ့ၤ တက့ၢ်န့ၣ်ဆံးအါလဲၣ်. အဂ့ၢ်ဒ်အံၤ, တၢ်မၤသံပှၤဖ လ့ၡသးဖိကအိၣ်လံဒိၣ်တက့ၢ်. တမ့ၢ်ဘၣ်ဧါ.
\p
\v 31 ဒီးလၢမုၢ်တနံၤန့ၣ် ကျီကွံာ်ပှၤဖလ့ၡသးဖိလၢမံးက မၣ်ပၢၢ်လၢအၤယလိၣ်လီၤ. ဒီးပှၤဂီၢ်မုၢ်လီၤဘှါနးမး လီၤ.
\p
\v 32 ဒီးပှၤဂီၢ်မုၢ် ဃ့ၢ်သဖှိထီၣ်လၢတၢ်လၢအဂုာ်န့ၢ်အဖီ ခိၣ်, ဒီးဟံးန့ၢ်သိ, ဒီးမဲာ်တဲးလဲး, ဒီးဂီၤဖံး, ဒီးဂီၤဖံးဖိ, ဒီး မၤသံဝဲလၢဟီၣ်ခိၣ်အဖီခိၣ်, ဒီးပှၤဂီၢ်မုၢ်အီၣ်ဃုာ်အီၤ ဒီးအသွံၣ်လီၤ.
\p
\v 33 ဒီးပှၤစံးဘၣ်စီၤစီလူးဒီးစံးဝဲဒၣ်, ကွၢ်ကွၢ်, ပှၤဂီၢ်မုၢ် အီၣ်တၢ်ဒီးအသွံၣ်, ဒီးမၤကမၣ်ဘၣ်ယွၤလီၤ. ဒီးစံးဝဲ ဒၣ်, သုမၤကမၣ်လံတၢ်လံ. တလ့ၣ်လၢၢ်ဖးဒိၣ်တဖျၢၣ် ဆူယအိၣ်လၢမုၢ်မဆါတနံၤအံၤတက့ၢ်.
\p
\v 34 ဒီးစီၤစီလူးစံးဝဲဒၣ်, မၤလီၤပြံလီၤပြါလိာ်သုသးလၢ ပှၤဂီၢ်မုၢ်အကျါ, ဒီးစံးဘၣ်အီၤ, ဟဲစိာ်န့ၢ်ယၤဖဲအံၤ, တဂၤအဂီၤဖံး, တဂၤအဂီၤဖံး, ဒီးတဂၤအသိ, တဂၤအ သိ, ဒီးမၤသံတၢ်ဖဲအံၤ, ဒီးအီၣ်တၢ်တက့ၢ်. ဒီးအီၣ်တၢ် ဒီးအသွံၣ်ဒီး မၤကမၣ်ဘၣ်ယွၤတဂ့ၤ. ဒီးပှၤဂီၢ်မုၢ်ခဲ လၢာ်ဟဲစိာ်တဂၤအဂီၤဖံး, တဂၤအဂီၤဖံး, လၢမုၢ်တနၤ န့ၣ်, ဒီးမၤသံဝဲဖဲန့ၣ်လီၤ.
\p
\v 35 ဒီးစီၤစီလူးမၤထီၣ်တၢ်လုၢ်လီၢ်လၢယွၤအဂီၢ်, ဒီးအဝဲ န့ၣ်မ့ၢ်တၢ်လုၢ်လီၢ် အဂံၢ်ခိၣ်တဖျၢၣ်လၢ အမၤဝဲလၢ ယွၤအဂီၢ်လီၤ.
\p
\v 36 ဒီးစီၤစီလူးစံးဝဲဒၣ်, လဲၤပိာ်သကိးပှၤဖလ့ၡသးဖိအ ခံလၢမုၢ်နၤ, ဒီးမၤဟးဂီၤသကိးအီၤတုၤမုၢ်ဆ့ၣ်ထီၣ်တ က့ၢ်. မ်ပသုတပာ်လီၤတဲာ်နီတဂၤတဂ့ၤ. ဒီးပှၤစံးဝဲဒၣ်, မၤကယဲၢ်တၢ်လၢအဂ့ၤဝဲလၢနမဲာ်တက့ၢ်. ဒီးပှၤလုၢ် တၢ်အဒိၣ်စံးဝဲဒၣ်, သုးဘူးသကိးပသးဆူယွၤအအိၣ် တက့ၢ်.
\p
\v 37 ဒီးစီၤစီလူးသံကွၢ်ယွၤ, ယကလဲၤလီၤပိာ်ပှၤဖလ့ၡသး ဖိအခံဧါန့ၣ်ဧါ. ဒီးတၢ်လၢမုၢ်တနံၤန့ၣ်တစံးဆၢဘၣ် တၢ်ဘၣ်.
\p
\v 38 ဒီးစီၤစီလူးစံးဝဲဒၣ်, ပှၤဂီၢ်မုၢ်အခိၣ်ခဲလၢာ်သ့ၣ်ဧၢ, သုးဘူးသုသး, ဒီးမ့ၢ်တၢ်ကမၣ်မနုၤမနုၤလၢမုၢ်တနံၤ အံၤ, သ့ၣ်ညါဒီးကွၢ်တက့ၢ်.
\v 39 အဂ့ၢ်ဒ်အံၤ, ယွၤမူဝဲလၢ အအုၣ်က့ၤခီၣ်က့ၤအံၣ်စရ့လးန့ၣ်, မ့ၢ်အမ့ၢ်ယဖိခွါစီၤ ယိနၤသၣ်ဘၣ်ဆၣ်ဒီး, သံဒီးကသံလီၤ. ဒီးပှၤတစံး ဆၢဘၣ်အီၤလၢပှၤဂီၢ်မုၢ်အကျါနီတဂၤဘၣ်.
\p
\v 40 ဒီးစံးဘၣ်အံၣ်စရ့လးခဲလၢာ်, အိၣ်သုဝဲလၢတခီ, ဒီး ယၤဒီးယဖိခွါစီၤယိနၤသၣ်ကအိၣ်တခီဒၣ်လီၤ. ဒီးပှၤ ဂီၢ်မုၢ်စံးဘၣ်စီၤစီလူး, မၤတၢ်လၢအဂ့ၤလၢ နမဲာ်တ က့ၢ်.
\p
\v 41 ဒီးစီၤစီလူးစံးဘၣ်ယွၤ, အံၣ်စရ့လးအကစၢ်ဟ့ၣ်လၢ် တၢ်လၢတၢ်ပှဲၤတက့ၢ်. ဒီးတၢ်ဟံးန့ၢ်စီၤစီလူးဒီးစီၤယိ နၤသၣ်, ဒီးပှၤဂီၢ်မုၢ်ပူၤဖျဲးဝဲလီၤ.
\p
\v 42 ဒီးစီၤစီလူးစံးဝဲဒၣ်, ဖးတၢ်ဒီးယၤဒီးယဖိခွါစီၤယိနၤ သၣ်အဂီၢ်တက့ၢ်. ဒီးတၢ်ဟံးန့ၢ်စီၤယိနၤသၣ်လီၤ.
\p
\v 43 ဒီးစီၤစီလူးစံးဘၣ်စီၤယိၤနၤသၣ်, တၢ်လၢနမၤန့ၢ်ဒုး နဲၣ်ယၤတက့ၢ်. ဒီးစီၤယိနၤသၣ်ဒုးနဲၣ်အီၤ, ဒီးစံးဝဲဒၣ်, ထဲယအီၣ်ကွၢ်ကနဲစီတစဲးလၢ နီၣ်ထိးဘိအစိးနါလၢ အအိၣ်လၢယစုပူၤလီၤ. ကွၢ်ကွၢ်, ယဘၣ်သံလီၤ.
\p
\v 44 ဒီးစီၤစီလူးစံးဝဲဒၣ်, ယွၤမၤဒ်န့ၣ်ဒီးမၤအါန့ၢ်ဒ်န့ၣ်တ က့ၢ်. အဂ့ၢ်ဒ်အံၤ, စီၤယိၤနၤသၣ်ဧၢ, သံဒီးနကသံလီၤ.
\p
\v 45 ဒီးပှၤဂီၢ်မုၢ်စံးဘၣ်စီၤစီလူး, စီၤယိနၤသၣ်လၢအမၤ တၢ်အုၣ်က့ၤခီၣ်က့ၤတၢ်ဖးဒိၣ်လၢ အံၣ်စရ့လးအကျါ န့ၣ်ကသံစ့ၢ်ကီးဧါ, မ်တၢ်သုတမၤအသးဒ်န့ၣ်တဂ့ၤ. ယွၤမူဝဲန့ၣ်, အခိၣ်သူတဘၣ်လီၤတဲာ်ဆူဟီၣ်ခိၣ်နီတ ဘိဘၣ်. အဂ့ၢ်ဒ်အံၤ, မၤတၢ်ဒီးယွၤလၢမုၢ်တနံၤအံၤလီၤ. ဒီးပှၤဂီၢ်မုၢ်မၤန့ၢ်စီၤယိနၤသၣ်, ဒီးတသံဘၣ်ဝဲဘၣ်.
\p
\v 46 ဒီးစီၤစီလူးက့ၤက့ၤဝဲလၢ အလူၤပှၤဖလ့ၡသးဖိ, ဒီး ပှၤဖလ့ၡသးဖိလဲၤဝဲဆူအလီၢ်ဒၣ်ဝဲန့ၣ်လီၤ.
\p
\v 47 ဒီးစီၤစီလူးမၤန့ၢ်ဘီမုၢ်လၢ အံၣ်စရ့လးအဖီခိၣ်, ဒီး ဒုးသုးဒီးအဒုၣ်အဒါအိၣ်ဝးတရံးအီၤခဲလၢာ်, ဒီးမိၤအး, ဒီးပှၤဧၣ်မိၣ်ဖိ, ဒီးအဒိၣ်, ဒီးစိဘၤအစီၤပၤတဖၣ်, ဒီးပှၤ ဖလ့ၡသးဖိလီၤ. ဒီးဖဲအဃၣ်အသးဆူ ပှၤအအိၣ်န့ၣ် မၤဃၣ်တၢ်လီၤ.
\p
\v 48 ဒီးမၤတၢ်ဆူၣ်ဆူၣ်ကလဲာ်, ဒီးကျီကွံာ်ပှၤဧမၤလ့းဖိ, ဒီးမၤပူၤမၤဖျဲးအံၣ်စရ့လး ဒီးပှၤလၢအမၤန့ၢ်ဆူၣ်အတၢ် တဖၣ်အစုပူၤလီၤ.
\p
\v 49 ဒီးစီၤစီလူးအဖိခွါတဖၣ်န့ၣ် မ့ၢ်စီၤယိနၤသၣ်, ဒီးစီၤ ယံးၡဝံ, ဒီးစီၤမးလကံရှူၤလီၤ. ဒီးအဖိမုၣ်တဖၣ်အမံၤ န့ၣ်အဝဲၢ်ကိတဂၤအမံၤမ့ၢ်နီၢ်မ့ရ့ာ်, ဒီးအဆံးတဂၤအ မံၤမ့ၢ်နီၢ်မံၤကၤလးလီၤ.
\p
\v 50 ဒီးစီၤစီလူးအမါစီၤအဃံမဧးအဖိမုၣ်အမံၤမ့ၢ် နီၢ်အ ဃံနိၣ်လီၤ. ဒီးအပှၤသုးမုၢ်အခိၣ်စီၤစီလူးအဖါတံၢ်စီၤ န့ၢ်အဖိခွါအမံၤမ့ၢ်စီၤအဘံန့ၣ်လီၤ.
\p
\v 51 ဒီးစီၤစီလူးအပၢ်မ့ၢ်စီၤကံၣ်, ဒီးစီၤအဘံန့ၢ်အပၢ်စီၤန့ၢ် န့ၣ်မ့ၢ်စီၤအဘံၤအ့လးအဖိခွါလီၤ.
\p
\v 52 ဒီးတၢ်ဒုးသုးထီဒါ ပှၤဖလ့ၡသးဖိန့ၣ်အိၣ်ဝဲဆူၣ်ဆူၣ် ကလဲာ်လၢစီၤစီလူးအမုၢ်နံၤခဲလၢာ် အဖၢမုၢ်လီၤ. ဒီး စီၤစီလူးမ့ၢ်ထံၣ်န့ၢ်ပှၤအဆူၣ်တဂၤဂၤ, ပှၤလၢအသးခူ တလ့ၢ်တဂၤဂၤဒီး, မၤန့ၢ်ဝဲလၢအဂီၢ်လီၤ.
\c 15
\cl ၁၅
\p
\v 1 ဒီးစီၤၡမူၤအ့လးစံးဘၣ်စီၤစီလူး, ယွၤမၤယဟဲဖှူနၤ လၢစီၤပၤလၢအပှၤဂီၢ်မုၢ်အဖီခိၣ်လီၤ. ဒီးခဲကနံၣ်အံၤ, ကနၣ်ယွၤအလုၢ်ကထါအသီၣ်န့ၣ်တက့ၢ်.
\p
\v 2 ဒီးတၢ်သုးမုၢ်ဂီၢ်မုၢ်အယွၤစံးဝဲဒ်အံၤ, ယသ့ၣ်နီၣ်ထီၣ် တၢ်လၢဧမၤလ့းမၤအံၣ်စရ့လး, လၢအပာ်အသးထီဒါ အီၤလၢကျဲဖဲအဟဲထီၣ်လၢအဲၤကူပတူးအဖၢမုၢ်လီၤ.
\p
\v 3 ဒီးခဲကနံၣ်အံၤလဲၤတၢ်, ဒီးကျီကွံာ်ဧမၤလ့း, ဒီးမၤဟး ကယဲၢ်တၢ်လၢအအိၣ်ဒီးအီၤသပှၢ်တၢၢ်တက့ၢ်. ဒီးသး လီတၢ်တဂ့ၤ မၤသံတၢ်လၢပှၤပိာ်ခွါပၢၢ်လၢပှၤပိာ်မုၣ်, ဖိသၣ်ဒီးဖိအီၣ်နုၢ်, ဂီၤဖံးဒီးသိ, ဒီးကီၤလၤအူးဒီးက သ့ၣ်ယီၤန့ၣ်တက့ၢ်.
\p
\v 4 ဒီးစီၤစီလူးဒုးအိၣ်ဖှိၣ်ပှၤဂီၢ်မုၢ်, ဒီးဂံၢ်အီၤလၢတလၤ အံၣ်အပူၤ, ပှၤခီၣ်သုးဖိအိၣ်ခံကလီၢ်, ဒီးပှၤယူဒၤဖိတ ကလးလီၤ.
\p
\v 5 ဒီးစီၤစီလူးလဲၤဝဲဆူဧမၤလ့းအဝ့ၢ်တဖျၢၣ်, ဒီးအိၣ်ခိး ခူသူၣ်ဝဲလၢ ကစၢၢ်ကဆူးအပူၤလီၤ.
\v 6 ဒီးစီၤစီလူးစံး ဘၣ်ပှၤက့ၣ်ဖိ, လဲၤတၢ်, ဟးထီၣ်ကွံာ်လၢပှၤဧမၤလ့းဖိ အကျါတက့ၢ်. ယကမၤဟးဂီၤကွံာ်ဘၣ်ဖုးသုဒီးအီၤလီၤ. အဂ့ၢ်ဒ်အံၤ, တုၤပှၤအံၣ်စရ့လးဖိ ဟဲထီၣ်လၢအဲၤကူပ တူးအပူၤဒီး, သုမၤအီၤလၢတၢ်ဘျုးတၢ်ဖှိၣ်ခဲလၢာ်လီၤ. ဒီးပှၤက့ၣ်ဖိဟးထီၣ်ကွံာ်လၢပှၤဧမၤလ့းဖိအကျါလီၤ.
\p
\v 7 ဒီးစီၤစီလူးကျီကွံာ်ပှၤဧမၤလ့းဖိလၢ ဃဝံၤလၢဖဲနလဲၤ နုာ်လၢရှူၢ်အပူၤ လၢအအိၣ်လၢအဲၤကူပတူးအမဲာ်ညါ န့ၣ်လီၤ.
\v 8 ဒီးမၤန့ၢ်မူဒံးပှၤဧ့မၤလ့းဖိအစီၤပၤအၤကး, ဒီးမၤဟးဂီၤပှၤဂီၢ်မုၢ်ခဲလၢာ်လၢနးအကနၣ်လီၤ.
\p
\v 9 ဒီးစီၤစီလူးဒီးပှၤဂီၢ်မုၢ်သးလီစီၤအၤကး ဒီးတၢ်အဂ့ၤ လၢသိဒီးဂီၤဖံးဒီးဆၣ်ဖိကီၢ်ဖိ အဒၢအဘီၣ်အကျါ, ဒီး သိဖိတဖၣ်, ဒီးကယဲၢ်တၢ်လၢအဂ့ၤခဲလၢာ်, ဒီးတမၤ ဟးဂီၤကွံာ်အီၤဘၣ်. မ့မ့ၢ်ကယဲၢ်တၢ်လၢအအၢ, ဒီးတ ဂိာ်တသီၣ်ဘၣ်တၢ်ဘၣ်န့ၣ် မၤဟးဂီၤကွံာ်ဝဲလီၤ.
\p
\v 10 ဒီးယွၤအကလုၢ်ကထါအိၣ်ထီၣ်ဝဲဒီး စီၤၡမူၤအ့လး ဒီးစံးဝဲဒၣ်,
\v 11 မ့ၢ်ယပာ်စီၤစီလူးလၢစီၤပၤဒီး, ယပီၢ်ယၢ် လီၤက့ၤယသးလီၤ. အဂ့ၢ်ဒ်အံၤ, လၢတၢ်ပိာ်ယခံန့ၣ် ဃၣ်ကဒါက့ၤအသးလံ. ဒီးတတိၢ်န့ၢ်ဘၣ်ယတၢ်မၤ လိာ်ဘၣ်. ဒီးစီၤၡမူၤအ့လးအသးတမုာ်ဘၣ်, ဒီးကိး ထီၣ်ယွၤသီတနၤကျၢၤလီၤ.
\p
\v 12 ဒီးစီၤၡမူၤအ့လးဂဲၤဆၢထၢၣ်ဂီၤဂီၤ ဒ်သိးအကလဲၤ သဂၢၢ်စီၤစီလူး, ဒီးပှၤဒုးနဲၣ်တၢ်လၢစီၤၡမူၤအ့လး, ဒီး စံးဝဲဒၣ်, စီၤစီလူးဟဲဆူကၢ်မ့ၤလး, ဒီးကွၢ်ကွၢ်, ပာ်လီၤ ဝဲလၢတၢ်ပနီၣ်လၢအဂီၢ်, ဒီးလဲၤဃၣ်တရံးအသး, ဒီး ခီဂာ်တၢ်, ဒီးလဲၤလီၤဆူကံးလကၤလးလီၤ.
\p
\v 13 ဒီးစီၤၡမူၤအ့လးလဲၤဆူစီၤစီလူးအအိၣ်, ဒီးစီၤစီလူး စံးဘၣ်အီၤ, မ်နဘၣ်တၢ်ဆိၣ်ဂ့ၤလၢယွၤတက့ၢ်. ယမၤ တ့ၢ်တၢ်လၢယွၤမၤလိာ်ဝဲလီၤ.
\p
\v 14 ဒီးစီၤၡမူၤအ့လးစံးဝဲဒၣ်, ဒီးသိကိးတၢ်လၢယနၢ်ပူၤဒီးဂီၤဖံးကိးတၢ်လၢယနၢ်ဟူန့ၣ်မ့ၢ်ဒ်လဲၣ်.
\p
\v 15 ဒီးစီၤစီလူးစံးဝဲဒၣ်, ပှၤဟဲစိာ်ဝဲလၢပှၤဧမၤလ့းဖိအ ကျါလီၤ. အဂ့ၢ်ဒ်အံၤ, ပှၤဂီၢ်မုၢ်သးလီတၢ်အဂ့ၤလၢသိဒီး ဂီၤဘုၣ်ဂီၤဖံးအကျါ, ဒ်သိးအကလုၢ်တၢ်လၢယွၤနက စၢ်, ဒီးတၢ်အိၣ်လီၤတဲာ်တဖၣ်န့ၣ် ပမၤဟးဂူာ်ဟးဂီၤ ကွံာ်လီၤ.
\p
\v 16 ဒီးစီၤၡမူၤအ့လးစံးဘၣ်စီၤစီလူး, အိၣ်ဒၣ်ကလိာ်, ဒီး ယကစံးဘၣ်နၤလၢ တၢ်လၢယွၤစံးဘၣ်ယၤလၢမုၢ်နၤ အံၤလီၤ. ဒီးစံးဘၣ်အီၤ, ကတိၤတၢ်တက့ၢ်.
\p
\v 17 ဒီးစီၤၡမူၤအ့လးစံးဝဲဒၣ်, နမ့ၢ်ပှၤအဆံးလၢနမဲာ်ညါ ဘၣ်ဆၣ်ဒီး, နကဲထီၣ်အံၣ်စရ့လးအဒူၣ်တဖၣ်အခိၣ်, ဒီးယွၤဖှူနၤလၢအံၣ်စရ့လးအစီၤပၤတမ့ၢ်ဘၣ်ဧါ.
\v 18 ဒီး ယွၤမၢနလဲၤပိာ်ကျဲတဘိ, ဒီးစံး, လဲၤမၤဟးဂီၤကွံာ်ပှၤ တၢ်ဒဲးဘးဖိ, ပှၤဧမၤလ့းဖိ, ဒီးဒုးသုးဒီးအီၤတုၤအလၢာ် တက့ၢ်.
\v 19 ဒီးနတဒိကနၣ်ဘၣ်ယွၤအကလုၢ်အကထါ ဘၣ်, ဒီးနဃ့ၢ်သဖှိဆူတၢ်ဂုာ်န့ၢ်အဖီခိၣ်, ဒီးမၤတၢ်အၢ လၢယွၤအမဲာ်န့ၣ်မ့ၢ်အဘၣ်မနုၤလဲၣ်.
\p
\v 20 ဒီးစီၤစီလူးစံးဘၣ်စီၤၡမူၤအ့လး, ယဒိကနၣ်လံယွၤ အကလုၢ်လံ, ဒီးယလဲၤပိာ်လံကျဲလၢယွၤမၢယလဲၤလံ, ဒီးယဟဲစိာ်လံပှၤဧမၤလ့းဖိအစီၤပၤ စီၤအၤကးဒီးယ မၤဟးဂီၤကွံာ်ပှၤဧမၤလ့းဖိလံ.
\v 21 မ့မ့ၢ်ပှၤဂီၢ်မုၢ်ဟံးန့ၢ် တၢ်လၢအဂုာ်န့ၢ်အကျါ, သိဒီးဂီၤဘုၣ်ဂီၤဖံး, တၢ်အခိၣ် တဖၣ်လၢတၢ်လၢအကတုၤလၢတၢ်ဟးဂီၤအကျါ, ဒ် သိးအကလုၢ်တၢ်လၢယွၤနကစၢ်လၢ ကံးလကၤလး လီၤ.
\p
\v 22 ဒီးစီၤၡမူၤအ့လးစံးဝဲဒၣ်, ဘၣ်ယွၤအသးလၢတၢ်လုၢ် မ့ၣ်အူ, ဒီးတၢ်လုၢ်, ထဲသိးဒီးအဘၣ်အသးလၢ တၢ်ဒိ ကနၣ်ယွၤအကလုၢ်အကထါန့ၣ်ဧါ. ကွၢ်ကွၢ်, ဒိကနၣ် တၢ်န့ၣ်ဂ့ၤန့ၢ်လုၢ်တၢ်, ဒီးစူၢ်တၢ်န့ၣ်ဂ့ၤန့ၢ်သိဖါအသိ တက့ၢ်လီၤ.
\v 23 အဂ့ၢ်ဒ်အံၤ, တၢ်ပူထီၣ်န့ၣ်ထဲသိး ဒီးစုာ် တၢ်ကၢ်တၢ်အတၢ်ဒဲးဘး, ဒီးတၢ်အနၢ်က့ၣ်န့ၣ်ထဲသိး ဒီးတၢ်ဂီၤတရၤဖးအတၢ်အၢလီၤ. မ့ၢ်နညိကွံာ်ယွၤအ ကလုၢ်ကထါဒီး, ယွၤညိကွံာ်နၤလၢစီၤပၤအလီၢ်လီၤ.
\p
\v 24 ဒီးစီၤစီလူးစံးဘၣ် စီၤၡမူၤအ့လး, ယမၤကမၣ်ဘၣ်လံ တၢ်လံ. အဂ့ၢ်ဒ်အံၤ, ယလုၢ်သ့ၣ်ခါပတာ်ယွၤအတၢ်မၤ လိာ်, ဒီးနကလုၢ်ကထါလံ. အဂ့ၢ်ဒ်အံၤ, ယပျံၤပှၤဂီၢ်မုၢ်, ဒီးယဒိကနၣ် အကလုၢ်အကထါလီၤ.
\v 25 ဒီးခဲကနံၣ် အံၤပျၢ်ယတၢ်ကမၣ်တက့ၢ်. ဒီးက့ၤဒီးယၤဒ်သိးယက ဘူၣ်ထီၣ်ဘါထီၣ်ယွၤတက့ၢ်.
\p
\v 26 ဒီးစီၤၡမူၤအ့လး စံးဘၣ်စီၤစီလူး, ယတက့ၤဘၣ်ဒီးနၤ ဘၣ်. အဂ့ၢ်ဒ်အံၤ, နညိကွံာ်ယွၤအကလုၢ်ကထါလံ, ဒီး ယွၤညိကွံာ်နၤလၢစီၤပၤအလီၢ်လၢအံၣ်စရ့လး အဖီခိၣ် လံ.
\p
\v 27 ဒီးစီၤၡမူၤအ့လးဃၣ်အသးဒ်သိး အကလဲၤတၢ်, ဒီး အဝဲဒၣ်ဟံးဃာ်အယၣ်အဃၢၤ, ဒီးဖှီဝဲလီၤ.
\p
\v 28 ဒီးစီၤၡမူၤအ့လးစံးဘၣ်အီၤ, ယွၤဖှီကွံာ်အံၣ်စရ့လး အဘီမုၢ်လၢနၤလၢမုၢ်တနံၤအံၤ, ဒီးဟ့ၣ်လီၤအီၤလၢပှၤ လၢနဃၢၤတဂၤလၢအဂ့ၤန့ၢ်နၤတက့ၢ်လီၤ.
\v 29 ဒီးအံၣ် စရ့လးအတၢ်မ့ၢ်တၢ်တီတဂၤန့ၣ် တကတိၤကဘျံးက ဘျၣ်ဘၣ်, ဒီးတပီၢ်ယၢ်လီၤက့ၤဘၣ်အသးဘၣ်. အဂ့ၢ် ဒ်အံၤ, တမ့ၢ်ဘၣ်ပှၤကညီလၢအကပီၢ်ယၢ်လီၤက့ၤအ သးဘၣ်.
\p
\v 30 ဒီးစံးဝဲဒၣ်, ယမၤကမၣ်တၢ်လံ. ဘၣ်ဆၣ်ဒီးခဲကနံၣ် အံၤဒုးလၤဒုးကပီၤလၢ်ယၤလၢ ယပှၤဂီၢ်မုၢ်အသးပှၢ်တ ဖၣ်အမဲာ်ညါ, ဒီးလၢအံၣ်စရ့လးအမဲာ်ညါ, ဒီးက့ၤဒီး ယၤ, ဒ်သိးယကဘူၣ်ထီၣ်ဘါထီၣ်ယွၤနကစၢ်န့ၣ်တ က့ၢ်.
\p
\v 31 ဒီးစီၤၡမူၤအ့လးက့ၤပိာ်စီၤစီလူးအခံ, ဒီးစီၤစီလူးဘူၣ် ထီၣ်ဘါထီၣ်ယွၤလီၤ.
\p
\v 32 ဒီးစီၤၡမူၤအ့လးစံးဝဲဒၣ်, ဟဲစိာ်ပှၤဧမၤလ့းဖိအစီၤ ပၤအၤကးဆူယအိၣ်တက့ၢ်. ဒီးစီၤအၤကးဟဲဝဲကစၢ် ကစၢ်, ဒီးစီၤအၤကးစံးဝဲဒၣ်, မ့ၢ်မးတၢ်သံအတၢ်နး တၢ်ဖှီၣ်ပူၤကွံာ်လံ.
\p
\v 33 ဒီးစီၤၡမူၤအ့လးစံးဝဲဒၣ်, ဒ်နနးမၢပိာ်မုၣ်ကဲထီၣ်ပှၤ အဖိတအိၣ်ဘၣ်အသိးန့ၣ် နမိၢ်ကကဲထီၣ်ပှၤအဖိတ အိၣ်ဘၣ်တဂၤလၢ ပိာ်မုၣ်အကျါဒ်န့ၣ်အသိးလီၤ. ဒီး စီၤၡမူၤအ့လးဒီၣ်တဲာ်ကွံာ် စီၤအၤကးတကူာ်တကူာ် လၢယွၤအမဲာ်ညါလၢကံးလကၤလးအပူၤလီၤ.
\p
\v 34 ဒီးစီၤၡမူၤအ့လးလဲၤထီၣ်ဆူရၤမါ, ဒီးစီၤစီလူးလဲၤ ထီၣ်ဆူအဟံၣ်ဖဲကံဘဧၤစီလူးလီၤ.
\p
\v 35 ဒီးစီၤၡမူၤအ့လး တဟဲထံၣ်လၢၤဘၣ် စီၤစီလူးတုၤ လီၤလၢမုၢ်တနံၤလၢအသံန့ၣ်လီၤ. ဘၣ်ဆၣ်ဒီးစီၤၡမူၤ အ့လးအသးအုးလၢ စီၤစီလူးအဃိလီၤ. ဒီးယွၤပီၢ်ယၢ် လီၤက့ၤအသးလၢ အပာ်စီၤစီလူးလၢစီၤပၤလၢပှၤအံၣ် စရ့လးဖိအဖီခိၣ်အဃိလီၤ.
\c 16
\cl ၁၆
\p
\v 1 ဒီးယွၤစံးဘၣ်စီၤၡမူၤအ့လး, နသးကအုးလၢစီၤစီလူး အဃိဆံးယံာ်လဲၣ်, အဂ့ၢ်ဒ်အံၤ, ယညိကွံာ်အီၤလၢစီၤ ပၤအလီၢ်လၢ အံၣ်စရ့လးအဖီခိၣ်လံ. မၤပှဲၤနနၢၤတ ကျီၣ်ဒီးသိ, ဒီးလဲၤတၢ်တက့ၢ်. ယကဒုးလဲၤနၤဆူ ပှၤဘ့ၤသလ့ဃ့ၣ်ဖိစီၤယံးၡဲအအိၣ်လီၤ. အဂ့ၢ်ဒ်အံၤ, ယ ထံၣ်န့ၢ်စီၤပၤလၢယဂီၢ်လၢအဖိခွါအကျါလံ. ဒီးစီၤၡမူၤအ့လးစံးဝဲဒၣ်, ယကလဲၤဒ်လဲၣ်. ဒီးစီၤစီလူး မ့ၢ်နၢ်ဟူဒီး, ကမၤသံယၤလီၤ. ဒီးယွၤစံးဝဲဒၣ်, ဟံးန့ၢ်ဂီၤ ဖံးမိၢ်တဒုးဒီးနၤ, ဒီးစံး, ယဟဲလုၢ်တၢ်လၢယွၤလီၤ.
\v 2 ဒီးစီၤၡမူၤအ့လးစံးဝဲဒၣ်, ယကလဲၤဒ်လဲၣ်. ဒီးစီၤစီလူးမ့ၢ်နၢ်ဟူဒီး, ကမၤသံယၤလီၤ. ဒီးယွၤစံးဝဲဒၣ်, ဟံးန့ၢ်ဂီၤဖံးမိၢ်တဒုးဒီးနၤ, ဒီးစံး, ယဟဲလုၢ်တၢ်လၢယွၤလီၤ.―
\p
\v 3 ဒီးကိးန့ၢ်စီၤယံးၡဲဆူတၢ်လုၢ်, ဒီးနဘၣ်မၤဒ်လဲၣ်ဒ်လဲၣ် န့ၣ်ယကဒုးနဲၣ်နၤလီၤ. ဒီးနဘၣ်ဖှူပှၤလၢယကစံးဘၣ် နၤလၢယဂီၢ်လီၤ.
\p
\v 4 ဒီးစီၤၡမူၤအ့လးမၤတၢ်လၢယွၤကတိၤတၢ်, ဒီးဟဲဆူ ဘ့ၤသလ့ဃ့ၣ်, ဒီးဝ့ၢ်အပှၤသူၣ်က့သးပှၢ် ကနိးကစုာ် လၢအဟဲတၢ်အဃိ, ဒီးစံးဝဲဒၣ်, နဟဲဒီးတၢ်ဃူတၢ်ဖိး န့ၣ်ဧါ.
\p
\v 5 ဒီးစံးဝဲဒၣ်, ယဟဲဒီးတၢ်ဃူတၢ်ဖိးဒ်သိးယကလုၢ်တၢ် လၢယွၤအဂီၢ်လီၤ. မၤစီဆှံလီၤသုသး, ဒီးဟဲဒီးယၤ ဆူတၢ်လုၢ်တက့ၢ် ဒီးအဝဲဒၣ်မၤစီဆှံစီၤယံးၡဲအဖိခွါ တဖၣ်, ဒီးကိးအီၤဆူတၢ်လုၢ်တၢ်လီၤ.
\p
\v 6 ဒီးတၢ်မၤအသးတုၤအဝဲသ့ၣ်ဟဲဒီး, အဝဲဒၣ်ကွၢ်စီၤ အလံအာ်ဒီးစံးဝဲဒၣ်, မ့ၢ်မးယွၤအပှၤဒိးတၢ်ဖှူအသးတ ဂၤအိၣ်ဝဲလၢယမဲာ်ညါလီၤ.
\p
\v 7 ဒီးယွၤစံးဘၣ်စီၤၡမူၤအ့လး, အမဲာ်အက့ၢ်အဂီၤ, ဒီး အနီၢ်ထီန့ၣ်ကွၢ်တဂ့ၤ. မ့ၢ်ယညိကွံာ်လံအီၤအဂ့ၢ်လီၤ. အဂ့ၢ်ဒ်အံၤ, ယတထံၣ်ဘၣ်တၢ်ဒ်ပှၤကညီထံၣ်ဝဲအသိး န့ၣ်ဘၣ်. အဂ့ၢ်ဒ်အံၤ, ပှၤကညီကွၢ်ပှၤအမဲာ်, မ့မ့ၢ်ယွၤ ကွၢ်ပှၤအသးလီၤ.
\p
\v 8 ဒီးစီၤယံးၡဲကိးန့ၢ်စီၤအဘံးနဒာ်, ဒီးဒုးလဲၤပူၤကွံာ်အီၤ လၢစီၤၡမူၤအ့လးအမဲာ်ညါလီၤ. ဒီးစံးဝဲဒၣ်, ယွၤတဃု ထၢစ့ၢ်ကီးဘၣ်အဝဲတဂၤအံၤဘၣ်.
\p
\v 9 ဒီးစီၤယံးၡဲ ဒုးလဲၤပူၤကွံာ်စီၤၡးမၤလီၤ. ဒီးစံးဝဲဒၣ်, ယွၤတဃုထၢစ့ၢ်ကီးဘၣ်အဝဲတဂၤအံၤဘၣ်.
\p
\v 10 ဒီးစီၤယံးၡဲဒုးလဲၤပူၤကွံာ် အဖိခွါနွံဂၤလၢစီၤၡမူၤအ့ လးအမဲာ်ညါလီၤ. ဒီးစီၤၡမူၤအ့လးစံးဘၣ်စီၤယံးၡဲ, ယွၤတဃုထၢဘၣ်အဝဲသ့ၣ်တဖၣ်အံၤဘၣ်.
\p
\v 11 ဒီးစီၤၡမူၤအ့လး စံးဘၣ်စီၤယံးၡဲ, ဖိၣ်သၣ်ခွါတဖၣ် လၢာ်လံဧါ. ဒီးစံးဝဲဒၣ်, ဖိသဒါတဂၤအိၣ်ဒံး, ဒီးကွၢ် ကွၢ်, အဝဲဒၣ်ကွၢ်သိဒီးမဲာ်တဲးလဲးလီၤ. ဒီးစီၤၡမူၤအ့ လးစံးဝဲဒၣ်, မၢပှၤလဲၤမၤန့ၢ်အီၤတက့ၢ်. အဂ့ၢ်ဒ်အံၤ, တချုးအဟဲဒံးဘၣ်ဖဲအံၤဒီး, ပတဆ့ၣ်နီၤဘၣ်.
\p
\v 12 ဒီးမၢပှၤလဲၤဟဲစိာ်အီၤလီၤ. ဒီးအဝဲဒၣ်တဂၤန့ၣ်ဂီၤဝဲ, ဒီးအမဲာ်မ့ၢ်အဃံအလၤ, ဒီးပကွၢ်အီၤဂ့ၤလီၤ. ဒီးယွၤ စံးဝဲဒၣ်, ဂဲၤဆၢထၢၣ်ဖှူအီၤတက့ၢ်. အဂ့ၢ်ဒ်အံၤ, အဝဲဒၣ် အံၤမ့ၢ်ပှၤတဂၤန့ၣ်လီၤ.
\p
\v 13 ဒီးစီၤၡမူၤအ့လးဟံးန့ၢ်နၢၤအိၣ်ဒီးသိတကျီၣ်, ဒီးဖှူ အီၤလၢအဒီပုၢ်ဝဲၢ်အကျါလီၤ. ဒီးယွၤအသးလီၤဘၣ် လၢစီၤဒၤဝံးအလိၤလၢမုၢ်တနံၤန့ၣ်လံၤလံၤလီၤ. ဒီးစီၤ ၡမူၤအ့လးဂဲၤဆၢထၢၣ်, ဒီးလဲၤထီၣ်ဝဲဆူရၤမါလီၤ.
\p
\v 14 ဒီးယွၤအသးဟးထီၣ်ကွံာ်လၢစီၤစီလူးအလိၤ, ဒီးသး အၢတမံၤလၢယွၤန့ၣ်မၤကိၢ်မၤဂီၤအီၤလီၤ.
\v 15 ဒီးစီၤစီ လူးအခ့အပှၤစံးဘၣ်အီၤ, ကွၢ်ကွၢ်, သးအၢတမံၤလၢ ယွၤန့ၣ်မၤကိၢ်မၤဂီၤနၤလီၤ.
\v 16 မ်ပကစၢ်မၤလိာ်နခ့နပှၤ လၢနမဲာ်ညါ, ဒ်သိးအကဃုန့ၢ်ပှၤလၢအသ့ၣ်ညါဒ့တ နၢ်တက့ၢ်. ဒီးတုၤသးအၢတမံၤလၢယွၤန့ၣ်အိၣ်လၢန လိၤဒီး, တၢ်ကမၤအသးလၢအဝဲဒၣ်တဂၤန့ၣ် ကဒ့ တၢ်လၢအစု, ဒီးနကဘျါက့ၤလီၤ.
\p
\v 17 ဒီးစီၤစီလူးစံးဘၣ်အခ့အပှၤ, ဃုန့ၢ်ယၤလၢပှၤလၢ အဒ့တၢ်ဧ့ၢ်ဂ့ၤတဂၤ, ဒီးဟဲစိာ်အီၤဖဲအံၤတက့ၢ်.
\p
\v 18 ဒီးအခ့အပှၤတဂၤစံးဆၢတၢ်, ဒီးစံးဝဲဒၣ်, ကွၢ်ကွၢ် ယထံၣ်ဘၣ်လံပှၤဘ့ၤသလ့ဃ့ၣ်ဖိ စီၤယံးၡဲအဖိခွါတ ဂၤလၢအသ့ၣ်ညါဒ့တၢ်, ဒီးမ့ၢ်ဝဲလၢပှၤအဆူၣ်, ဒီးပှၤ အသးခူတလ့ၢ်, ဒီးပှၤသုးဖိ, ဒီးပှၤအသူၣ်ဆးအသး ဆး, ဒီးအက့ၢ်အဂီၤဂ့ၤ, ဒီးယွၤအိၣ်ဒီးအီၤလီၤ.
\p
\v 19 ဒီးစီၤစီလူးမၢကလူးတဖၣ် လဲၤဆူစီၤယံးၡဲအအိၣ်, ဒီးစံးဝဲဒၣ်, မၢနဖိခွါလၢအအိၣ်ဒီး သိဒီးမဲာ်တဲးလဲး, စီၤဒၤဝံးတဂၤ, ဟဲဆူယအိၣ်တက့ၢ်.
\p
\v 20 ဒီးစီၤယံးၡဲဟံးန့ၢ်ကသ့ၣ်ယီၤတဒုအိၣ်ဒီးကိၣ်, ဒီးစ ပံးထံထၢၣ်တၢ်ဖံးတဖျၢၣ်, ဒီးမဲာ်တဲးလဲးဖိတဒု, ဒီးဟ့ၣ် ယုၢ်ဝဲလၢစီၤစီလူးလၢအဖိခွါစီၤဒၤဝံးန့ၣ်လီၤ.
\p
\v 21 ဒီးစီၤဒၤဝံးဟဲဝဲဆူစီၤစီလူးအအိၣ်, ဒီးဆၢထၢၣ်လၢ အမဲာ်ညါလီၤ. ဒီးအဝဲဒၣ်အဲၣ်အီၤဒိၣ်မးလီၤ. ဒီးကဲထီၣ် ဝဲလၢအပှၤစိာ်အစုကဝဲၤလီၤ.
\p
\v 22 ဒီးစီၤစီလူးမၢပှၤလဲၤဆူ စီၤယံးၡဲအအိၣ်ဒီးစံးဝဲဒၣ်, ဒုးဆၢထၢၣ်လၢ်စီၤဒၤဝံးလၢယမဲာ်ညါတက့ၢ်. အဂ့ၢ် ဒ်အံၤ, ဘၣ်ဘျုးဘၣ်ဖှိၣ်လၢယမဲာ်လီၤ.
\p
\v 23 ဒီးတုၤသးအၢတမံၤလၢ ယွၤအိၣ်ဝဲလၢ စီၤစီလူးအ လိၤဒီး, တၢ်မၤအသးလၢစီၤဒၤဝံးဟံးန့ၢ်တနၢ်တဆိ, ဒီး ဒ့တၢ်လၢအစု, ဒီးစီၤစီလူးအသးမုာ်ထီၣ်က့ၤ, ဒီးတၢ် ဂ့ၤထီၣ်က့ၤလၢအဂီၢ်, ဒီးသးအၢတမံၤန့ၣ်ဟးထီၣ်ကွံာ် လၢအအိၣ်လီၤ.
\c 17
\cl ၁၇
\p
\v 1 ဒီးပှၤဖလ့ၡသးဖိဒုးအိၣ်ဖှိၣ် အပှၤသုးမုၢ်ဒ်သိးအက ဒုးသုးတၢ်, ဒီးအိၣ်ဖှိၣ်ရိဖှိၣ်ဖဲၡိကိၤလၢအဘၣ်ဃးဒီး ယူဒၤ, ဒီးသူၣ်ဒဲလၢၡိကိၤဒီးဧစ့ကၤအဘၢၣ်စၢၤလၢအ့ ဖ့းစဒးမံၣ်အပူၤလီၤ.
\p
\v 2 ဒီးစီၤစီလူးဒီးပှၤအံၣ်စရ့လးဖိအိၣ်ဖှိၣ်ရိဖှိၣ်, ဒီးသူၣ် ဒဲလၢတၢ်ပၢၤခိၣ်အ့လၤ, ဒီးကတဲာ်ကတီၤတၢ်ဒ်သိး အကသဂၢၢ်ဒုးသုးဒီးပှၤဖလ့ၡသးဖိလီၤ.
\p
\v 3 ဒီးပှၤဖလ့ၡသးဖိဆၢထၢၣ်ဝဲလၢကစၢၢ်လိၤ လၢအဝဲ တခီ, ဒီးအံၣ်စရ့လးဆၢထၢၣ်လၢကစၢၢ်လိၤလၢအဝဲ တခီ, ဒီးကစၢၢ်ကဆူးအိၣ်ဝဲလၢအဘၢၣ်စၢၤလီၤ.
\p
\v 4 ဒီးပှၤလၢခံခီအဘၢၣ်စၢၤတဂၤဟဲထီၣ်လၢ ပှၤဖလ့ၡ သးဖိသူၣ်ဒဲအလီၢ်လီၤ. အမံၤမ့ၢ် စီၤကၤလယးလၢ ကၤသး, ဒီးအနီၢ်ထီဃုပျၢ်ဒီးတထါလီၤ.
\p
\v 5 ဒီးအိၣ်ဒီးအခိၣ် ဖျီၣ်သုးတိၢ်လၢအခိၣ်, ဒီးသိးဒီးဆ့ သဃိး, ဒီးဆ့သဃိးန့ၣ်လီၤတယၢၢ်ၡက့လးတိၢ်ယဲၢ် ကထိ,
\v 6 ဒီးသဃိးအိၣ်ဝဲလၢအခီၣ်ဒုၣ်အလိၤ, ဒီးဘီဖိ တိၢ်အိၣ်ဝဲလၢအဖံဘၣ်ခိၣ်န့ၣ်လီၤ.
\v 7 ဒီးအဘီအတိၢ် မၤသးဒ်ထၣ်အဘီတဘိအသိး, ဒီးအဘီအကနၣ်န့ၣ် လီၤသယၢၢ်ၡက့လးထးဃုကယၤလီၤ. ဒီးပှၤစိာ်က တီၤတဘ့ၣ်လဲၤလၢအမဲာ်ညါလီၤ.
\p
\v 8 ဒီးဆၢထၢၣ်ဝဲ, ဒီးကိးထီၣ်ဆူအံၣ်စရ့လးအသုးမုၢ်, ဒီးစံးဘၣ်အီၤ, သုဟဲထီၣ်ကတဲာ်ကတီၤတၢ်ဒ်သိးသု ကဒုးသုးဘၣ်မနုၤလဲၣ်. ယမ့ၢ်ပှၤဖ့လၡသးဖိ, ဒီးသု မ့ၢ်စီၤစီလူးအခ့အပှၤ, တမ့ၢ်ဘၣ်ဧါ. ဃုထၢပှၤတဂၤ လၢသုဂီၢ်, ဒီးဒုးဟဲလီၤအီၤဆူယအိၣ်တက့ၢ်.
\v 9 ဒုးတၢ် ဒီးယၤမ့ၢ်သ့, ဒီးမ့ၢ်မၤသံယၤဒီး, ပကကဲထီၣ်သုကုၢ် သုပှၤလီၤ. မ့မ့ၢ်ပမ့ၢ်မၤနၢၤအီၤ, ဒီးမၤသံအီၤဒီး, သုက ကဲထီၣ်ပကုၢ်ပပှၤ, ဒီးမၤပတၢ်လီၤ.
\p
\v 10 ဒီးပှၤဖလ့ၡသးဖိတဂၤန့ၣ်စံးဝဲဒၣ်, ယမၤတရီတပါ အံၣ်စရ့လးအသုးမုၢ်လၢမုၢ်မဆါတနံၤအံၤလီၤ. ဟ့ၣ် ယၤလၢပှၤတဂၤဒ်သိးပကဒုးလိာ်ပသးတက့ၢ်.
\p
\v 11 ဒီးတုၤစီၤစီလူးဒီးအံၣ်စရ့လးခဲလၢာ် နၢ်ဟူပှၤဖလ့ ၡသးဖိအတၢ်ကတိၤန့ၣ်ဒီး, အသူၣ်အုးသးအုး, ဒီးပျံၤ တၢ်ဒိၣ်မးလီၤ.
\p
\v 12 ဒီးစီၤဒၤဝံးအပၢ်မ့ၢ်ပှၤအ့ဖရးသးဖိလၢ ဘ့ၤသလ့ဃ့ၣ် ယူဒၤအပူၤ, ဒီးအမံၤမ့ၢ်စီၤယံးၡဲလီၤ. ဒီးအိၣ်ဒီးအဖိခွါ ဃိးဂၤ, ဒီးလၢစီၤစီလူးအမုၢ်နံၤတဖၣ်န့ၣ် မ့ၢ်ပှၤသး ပှၢ်လၢပှၤကညီအကျါလီၤ.
\p
\v 13 ဒီးစီၤယံးၡဲအဖိခွါလၢ အသးပှၢ်ကတၢၢ်သၢဂၤပိာ်စီၤ စီလူးအခံဆူတၢ်ဒုးသုးအပူၤလီၤ. ဒီးပှၤလၢအလဲၤဆူ တၢ်ဒုးသုးအပူၤတဖၣ်န့ၣ် အဝဲၢ်ကိအမံၤမ့ၢ်စီၤအ့လံ အာ်တဂၤ, ဒီးစီၤအဘံနဒာ်ခံဂၤတဂၤ, ဒီးစီၤၡးမၤသၢ ဂၤတဂၤလီၤ.
\v 14 ဒီးစီၤဒၤဝံးမ့ၢ်ပှၤအသးစၢ်ကတၢၢ်, ဒီး ပှၤအသးပှၢ်ကတၢၢ်သၢဂၤန့ၣ်ပိာ်စီၤစီလူးအခံလီၤ.
\p
\v 15 ဒီးစီၤဒၤဝံးလဲၤတၢ်ဒီးက့ၤတၢ်လၢ စီၤစီလူးအအိၣ်, ဒ် သိးအကကွၢ်အပၢ်အသိဒီးမဲးတဲးလဲးတဖၣ်လၢဘ့ၤသ လ့ဃ့ၣ်အပူၤလီၤ.
\p
\v 16 ဒီးပှၤဖလ့ၡသးဖိတဂၤန့ၣ် သုးဘူးအသးလၢမုၢ်ဂီၤ တဘျီ, ဒီးမုၢ်ဟါတဘျီ, ဒီးပာ်ဆၢထၢၣ်အသးအနံၤ လွံၢ်ဆံလီၤ.
\p
\v 17 ဒီးစီၤယံးၡဲစံးဘၣ်အဖိခွါစီၤဒၤဝံး, ဟံးန့ၢ်ဘုဝဲာ်အ သးအံၤပှဲၤထီၣ် တအ့ဖးလၢနဒီပုၢ်ဝဲၢ်အဂီၢ်, ဒီးကိၣ်ဆံ ဆဲၣ်လိၣ်အံၤ, ဒီးဃ့ၢ်ဆူပှၤသူၣ်ဒဲအလီၢ်ဆူ နဒီပုၢ်ဝဲၢ် အအိၣ်တက့ၢ်.
\v 18 ဒီးစိာ်တၢ်နုၢ်ထံလီၤသကၤ ဆံဆဲၣ် လိၣ်ဆူပှၤတကထိအခိန့ၣ်, ဒီးကွၢ်နဒီပုၢ်ဝဲၢ် အအိၣ် မုာ်အဂ့ၢ်, ဒီးဟံးန့ၢ်အပနီၣ်တမံၤတက့ၢ်.
\p
\v 19 ဒီးစီၤစီလူးဒီးအဝဲၢ်သ့ၣ်ဒီး အံၣ်စရ့လးအပှၤကညီခဲ လၢာ်အိၣ်ဝဲလၢ တၢ်ပၢၤခိၣ်အ့လၤ, ဒီးဒုးသုးဒီးပှၤဖလ့ ၡသးဖိလီၤ.
\v 20 ဒီးလၢမုၢ်ဆ့ၣ်ထီၣ်န့ၣ် စီၤဒၤဝံးဂဲၤဆၢထၢၣ်ဂီၤဂီၤ, ဒီးပာ်လီၤတဲာ်သိဒီးမဲာ်တဲးလဲး အိၣ်ဒီးပှၤကွၢ်သိဖိတဂၤ, ဒီးဟံးန့ၢ်တၢ်, ဒီးလဲၤတၢ်ဒ်စီၤယံးၡဲမၤလိာ်အီၤအသိးန့ၣ်, ဒီးဟဲတုၤဝဲလၢ လ့ၣ်အိၣ်ဖှိၣ်အလီၢ်ဖဲပှၤသုးမုၢ်လဲၤဒုးသုး, ဒီးကိးပသူထီၣ်လၢဒုးသုးအဖၢမုၢ်လီၤ.―
\p
\v 21 အဂ့ၢ်ဒ်အံၤ, အံၣ်စရ့လးဒီးပှၤဖလ့ၡသးဖိကတဲာ်က တီၤလၢတၢ်ဒုးသုးအဂီၢ်, ဒ်သိးတၢ်သုးမုၢ်န့ၣ်ကလဲၤ သဂၢၢ်လိာ်အသးလီၤ.
\p
\v 22 ဒီးစီၤဒၤဝံးပာ်လီၤတဲာ်အတၢ်ဖိတၢ်လံၤလၢ ပှၤကွၢ် တၢ်ဖိတၢ်လံၤအစုပူၤ, ဒီးဃ့ၢ်ဝဲဆူပှၤသုးမုၢ်အကျါ, ဒီး ဟဲကတိၤဒိၣ်အဒီပုၢ်ဝဲၢ်လီၤ.
\p
\v 23 ဒီးကတိၤတၢ်ဒီးအီၤအဖၢမုၢ်ဒီး, ကွၢ်ကွၢ်, ပှၤလၢခံခီ အဘၢၣ်စၢၤတဂၤဟဲထီၣ်, (ပှၤဖလ့ၡသးဖိလၢကၤသး န့ၣ်အမံၤမ့ၢ်စီၤကၤလယး,) လၢပှၤဖလ့ၡသးဖိအသုး မုၢ်အကျါ, ဒီးကတိၤတၢ်ကတိၤတဖၣ်ဒ်လီၢ်လီၢ်လီၤ. ဒီးစီၤဒၤဝံးနၢ်ဟူဝဲလီၤ.
\p
\v 24 ဒီးကယဲၢ်အံၣ်စရ့လးအပှၤကညီခဲလၢာ်, တုၤအထံၣ် ဘၣ်ပှၤတဂၤန့ၣ်ဒီး, ဃ့ၢ်ဝဲလၢအအိၣ်, ဒီးပျံၤတၢ်ဒိၣ် မးလီၤ.
\p
\v 25 ဒီးအံၣ်စရ့လးအပှၤကညီစံးဝဲဒၣ်, ပှၤလၢအဟဲထီၣ် တဂၤန့ၣ်သုထံၣ်ဘၣ်လံဧါ. မ့ၢ်ဒ်သိးအကမၤတရီတ ပါအံၣ်စရ့လးဒီး, ဟဲထီၣ်ဝဲလီၤ. ဒီးပှၤလၢအမၤသံအီၤ တဂၤ, တၢ်ကမၤအသးလၢစီၤပၤကဒုးထူးဒုးတီၤအီၤ အိၣ်ဒီးတၢ်ထူးတၢ်တီၤဖးဒိၣ် ဒီးကဟ့ၣ်လီၤအီၤလၢအ ဖိမုၣ်, ဒီးကပာ်အပၢ်အပှၤဟံၣ်ဖိလၢ ပှၤသဘျ့ဖိလၢ အံၣ်စရ့လးအကျါလီၤ.
\p
\v 26 ဒီးစီၤဒၤဝံးကတိၤတၢ်ဒီး ပှၤလၢအဆၢထၢၣ်လၢအ ဃၢၤတဖၣ်, ဒီးစံးဝဲဒၣ်, ပှၤလၢအမၤသံပှၤဖလ့ၡသးဖိ တဂၤန့ၣ်, ဒီးစိာ်ထီၣ်ကွံာ်တၢ်ဒုၣ်ဒွဲၣ်လၢ အံၣ်စရ့လး အလိၤန့ၣ်တၢ်ကမၤအီၤဒ်လဲၣ်. အဂ့ၢ်ဒ်အံၤ, ပှၤဖလ့ၡ သးဖိလၢအတဒိးဘၣ်တၢ်ကူးတရံးတဂၤ, ဒ်သိးအက မၤတရီတပါယွၤလၢအမူဝဲတဂၤအသုးမုၢ်န့ၣ် မ့ၢ်မတၤ တဂၤလဲၣ်.
\p
\v 27 ဒီးပှၤဂီၢ်မုၢ်စံးဆၢအီၤဒ်တၢ်ကတိၤန့ၣ်အသိး, ဒီးစံး ဝဲဒၣ်, တၢ်ကမၤပှၤလၢအမၤသံအီၤတဂၤဒ်န့ၣ်လီၤ.
\p
\v 28 ဒီးလၢအကတိၤတၢ်ဒီး ပှၤကညီန့ၣ် အဝဲအဝဲၢ်ကိ စီၤအ့လံအာ်နၢ်ဟူဝဲ, ဒီးစီၤအ့လံအာ်အသးထီၣ်ကဲၤ ထီၣ်ဘၣ်စီၤဒၤဝံး, ဒီးစံးဝဲဒၣ်, နဟဲလီၤဖဲအံၤဘၣ်မ နုၤလဲၣ်. ဒီးနပာ်လီၤတဲာ်သိဒီးမဲာ်တဲးလဲးစှၤဒုန့ၣ်လၢ ပှၢ်လၢ်ကျါဒီးမတၤတဂၤလဲၣ်. ယသ့ၣ်ညါနသးထီၣ် ထီ, ဒီးတၢ်အၢလၢနသးကံၢ်ပူၤလီၤ. အဂ့ၢ်ဒ်အံၤ, နဟဲ လီၤဒ်သိးနကထံၣ်ဘၣ်တၢ်ဒုးသုးလီၤ.
\p
\v 29 ဒီးစီၤဒၤဝံးစံးဝဲဒၣ်, ယမၤတၢ်ခဲကနံၣ်အံၤလၢမနုၤ လဲၣ်. အဂ့ၢ်တအိၣ်ဘၣ်ဧါ.
\v 30 ဒီးဃၣ်အသးဆူပှၤတဂၤ ဒၣ်အအိၣ်, ဒီးကတိၤတၢ်ဒ်လီၢ်လီၢ်, ဒီးပှၤဂီၢ်မုၢ်စံး ဆၢအီၤ, ဒ်လၢအဂံၢ်ခိၣ်ထံးအသိးန့ၣ်လီၤ.
\p
\v 31 ဒီးပှၤနၢ်ဟူတၢ်ကတိၤ လၢစီၤဒၤဝံးကတိၤဝဲ, ဒီးဃဲၤ ဘၣ်ဝဲလၢစီၤစီလူးအမဲာ်ညါ, ဒီးအဝဲဒၣ်ကိးအီၤလီၤ.
\p
\v 32 ဒီးစီၤဒၤဝံးစံးဘၣ်စီၤစီလူး, မ်ပှၤအသးသုတလီၤဘှါ လၢအဃိနီတဂၤတဂ့ၤ. နခ့နပှၤကလဲၤဒုးတၢ်ဒီးပှၤဖ လ့ၡသးဖိတဂၤန့ၣ်လီၤ.
\p
\v 33 ဒီးစီၤစီလူးစံးဘၣ်စီၤဒၤဝံး နလဲၤဒုးတၢ်ဒီးပှၤဖလ့ၡ သးဖိန့ၣ်တသ့ဘၣ်. အဂ့ၢ်ဒ်အံၤ, နဖိၣ်သၣ်ခွါဒံးလီၤ. မ့မ့ၢ်အဝဲဒၣ်တဂၤန့ၣ် မ့ၢ်ပှၤသုးဖိလၢ အဖိၣ်သၣ်ခွါ ထီၣ်လံၤလံၤလီၤ.
\p
\v 34 ဒီးစီၤဒၤဝံးစံးဘၣ်စီၤစီလူး, နခ့နပှၤကွၢ်အပၢ်အသိ ဒီးမဲာ်တဲးလဲး, ဒီးခ့ယုၢ်ဒီးတၤသူဟဲမၤန့ၢ်သိဖိလၢသိ ဒီးမဲာ်တဲးလဲးတဖုအကျါလီၤ.
\v 35 ဒီးယလူၤအီၤ, ဒီးမၤ ထူၣ်ဖျဲးအီၤလၢအထးခိၣ်, ဒီးတုၤအဂဲၤဆၢထၢၣ်ထီဒါ ယၤဒီး, ယဖီၣ်န့ၢ်အီၤလၢအခၣ်ဆူၣ်, ဒီးကျီကွံာ်အီၤ, ဒီးမၤသံအီၤလီၤ.
\v 36 နခ့နပှၤမၤသံခ့ယုၢ်ဒီးတၤသူ, ဒီး ပှၤဖလ့ၡသးဖိလၢ အတဒိးဘၣ်တၢ်ကူးတရံးတဂၤ န့ၣ်, ကကဲထီၣ်ဒ်တၢ်န့ၣ်တဒုအသိးလီၤ. အဂ့ၢ်ဒ်အံၤ, မၤတရီတပါယွၤလၢအမူဝဲအပှၤသုးမုၢ်လီၤ.
\v 37 ဒီးစီၤ ဒၤဝံးစံးဝဲဒၣ်, ယွၤလၢအမၤပူၤဖျဲးယၤဒီးခ့ယုၢ်အစု, ဒီး တၤသူအစုန့ၣ် ကမၤပူၤဖျဲးယၤဒီးပှၤဖလ့ၡသးဖိတဂၤ န့ၣ်အစုပူၤလီၤ. ဒီးစီၤစီလူးစံးဝဲဒၣ်, လဲၤတၢ်, ဒီးမ်ယွၤ အိၣ်ဒီးနၤတက့ၢ်.
\v 38 ဒီးစီၤစီလူးဒုးသိးစီၤဒၤဝံးဒီးအဆ့ ဒၣ်ဝဲ, ဒီးပာ်ခိၣ်ဖျီၣ်သုးတိၢ်လၢအခိၣ်, ဒီးဒုးသိးအီၤ ဒီးသဃိးလီၤ.
\p
\v 39 ဒီးစီၤဒၤဝံးကံၢ်ဃာ်အနးတဘ့ၣ် လၢသဃိးအဖီခိၣ် ဒီးလဲၤဒိးကွၢ်ဝဲလီၤ. အဂ့ၢ်ဒ်အံၤ, တမၤကွံာ်ဒံးဘၣ်အီၤ ဘၣ်. ဒီးစီၤဒၤဝံးစံးဘၣ်စီၤစီလူး, ယလဲၤတၢ်ဒီးတၢ် အံၤတဖၣ်တသ့ဘၣ်. အဂ့ၢ်ဒ်အံၤ, တမၤကွၢ်ဒံးဘၣ်အီၤ ဘၣ်. ဒီးစီၤဒၤဝံးဘ့ၣ်ကွံာ်အီၤလီၤ.
\p
\v 40 ဒီးဟံးန့ၢ်အနီၣ်ထိးဘိလၢအစုပူၤ, ဒီးဃုန့ၢ်လၢၢ်ဘျ့ ယဲၢ်ဖျၢၣ်လၢထံလိာ်ပူၤ, ဒီးဒၢနုာ်ဝဲလၢပှၤကွၢ်သိအ ထၢၣ်လၢအအိၣ်ဒီးအီၤ, အပူၤန့ၣ်လီၤ. ဒီးနီၣ်ဘျုးတၢ် အိၣ်လၢအစုပူၤ, ဒီးသုးဘူးအသးဆူ ပှၤဖလ့ၡသးဖိ အအိၣ်န့ၣ်လီၤ.
\p
\v 41 ဒီးပှၤဖလ့ၡသးဖိတဂၤန့ၣ်ဟဲဝဲ, ဒီးသုးဘူးအသးဆူ စီၤဒၤဝံးအအိၣ်, ဒီးပှၤလၢအစိာ်အကတီၤတဘ့ၣ်န့ၣ် အိၣ်လၢအမဲာ်ညါလီၤ.
\p
\v 42 ဒီးပှၤဖလ့ၡသးဖိကွၢ်ဝဲ, ဒီးထံၣ်စီၤဒၤဝံး, ဒီးတပးကဲ ဘၣ်အီၤဘၣ်. အဂ့ၢ်ဒ်အံၤ, စီၤဒၤဝံးမ့ၢ်ပှၤဖိၣ်သၣ်ခွါ, ဒီး ဂီၤဝဲ, ဒီးအက့ၢ်အဂီၤဂ့ၤလီၤ.
\p
\v 43 ဒီးပှၤဖ့ၡသးဖိန့ၣ်စံးဘၣ်စီၤဒၤဝံး, ယမ့ၢ်ထွံၣ်တဒုဧါ. အ ဂ့ၢ်ဒ်အံၤ, နဟဲဆူယအိၣ်ဒီးနီၣ်ထိးလီၤ. ဒီးပှၤဖလ့ၡသး ဖိန့ၣ်ဆိၣ်အၢစီၤဒၤဝံးလၢ အကစၢ်တဖၣ်အမဲာ်ညါလီၤ.
\p
\v 44 ဒီးပှၤဖလ့ၡသးဖိစံးဘၣ်စီၤဒၤဝံး, ဟဲဆူယအိၣ်တ က့ၢ်, ဒီးယကဟ့ၣ်နဖံးနညၣ်လၢ ထိၣ်ဧိၤလံာ်ဧိၤလၢမူ ကပိာ်လိၤ, ဒီးလၢဆၣ်ဖိကီၢ်ဖိလၢတၢ်ပျီပူၤလီၤ.
\p
\v 45 ဒီးစီၤဒၤဝံးစံးဘၣ်ပှၤဖလ့ၡသးဖိ, နဟဲဆူယအိၣ်ဒီး နး, ဒီးဘီ, ဒီးကတီၤလီၤ. မ့မ့ၢ်ယဲဒၣ်အံၤယဟဲဆူနအိၣ် လၢတၢ်သုးမုၢ်ဂီၢ်မုၢ်အယွၤအမံၤ, အံၣ်စရ့လးအပှၤသုး မုၢ်ဂီၢ်မုၢ်အကစၢ်လၢနမၤတရီတပါအီၤလီၤ.
\v 46 တၢ်လၢ မုၢ်မဆါတနံၤအံၤယွၤကဟ့ၣ်လီၤနၤလၢယစုပူၤ, ဒီးယ ကကျီကွံာ်နၤ, ဒီးယကဒီၣ်တဲာ်ကွံာ်နခိၣ်လၢနလိၤ, ဒီးယကဟ့ၣ်လီၤပှၤဖလ့ၡသးဖိ အပှၤသုးမုၢ်အစိၣ်တ ဖၣ်လၢမုၢ်မဆါတနံၤအံၤဆူ ထိၣ်ဧိၤလံၣ်ဧိၤလၢမူက ပိာ်လိၤ, ဒီးဆူဆၣ်ဖိကီၢ်ဖိလၢဟီၣ်ခိၣ်ချၢ, ဒ်သိးပှၤ ဟီၣ်ခိၣ်ဖိခဲလၢာ်ကသ့ၣ်ညါလၢကစၢ်တဂၤအိၣ်ဝဲလၢ အံၣ်စရ့လး အကျါလီၤ.
\v 47 ကယဲၢ်တၢ်အိၣ်ဖှိၣ်အံၤခဲ လၢာ်ကသ့ၣ်ညါဝဲလၢယွၤတအုၣ်က့ၤခီၣ်က့ၤဘၣ်တၢ် ဒီးဘီဒီးနးဘၣ်. အဂ့ၢ်ဒ်အံၤ, တၢ်ဒုးတၢ်အံၤမ့ၢ်ယွၤအ တၢ်လီၤ. ဒီးကဟ့ၣ်လီၤသုလၢပစုပူၤလီၤ.
\p
\v 48 ဒီးတၢ်မၤအသး တုၤပှၤဖလ့ၡသးဖိန့ၣ်ဂဲဆၢထၢၣ်, ဒီးသုးဘူးအသးဒ်သိးအကသဂၢၢ်စီၤဒၤဝံးဒီး, ဒီးစီၤဒၤ ဝံးမၤဝဲချ့ချ့, ဒီးဃ့ၢ်ဆူပှၤသုးမုၢ်အအိၣ်ဒ်သိး အကသ ဂၢၢ်ပှၤဖလ့ၡသးဖိတဂၤန့ၣ်လီၤ.
\p
\v 49 ဒီးစီၤဒၤဝံးဒၢနုာ်အစုလၢအထၢၣ်ပူၤ, ဒီးဟံးထီၣ်န့ၢ် လၢၢ်တဖျၢၣ်ဖဲန့ၣ်, ဒီးဘျုးဝဲ, ဒီးဘၣ်ပှၤဖလ့ၡသးဖိတ ဂၤလၢအမဲာ်တူၢ်ခိၣ်, ဒီးလၢၢ်တဖျၢၣ်န့ၣ်လီၤဘျၢလၢ အမဲာ်တူၢ်ခိၣ်အပူၤ, ဒီးလီၤဃံၤအီထီလာ်လၢဟီၣ်ခိၣ် လိၤလီၤ.
\p
\v 50 ဒီးစီၤဒၤဝံးမၤနၢၤပှၤဖလ့ၡသးဖိလၢ အနီၣ်ဘျုးတ ဘိ, ဒီးလၢၢ်တဖျၢၣ်, ဒီးကျီကွံာ်ပှၤဖလ့ၡသးဖိန့ၣ်, ဒီး မၤသံအီၤလီၤ. ဒီးနးတအိၣ်ဘၣ်လၢ စီၤဒၤဝံးအစုပူၤ ဘၣ်.
\p
\v 51 ဒီးစီၤဒၤဝံးဃ့ၢ်ဝဲ, ဒီးဆၢထၢၣ်လၢပှၤဖလ့ၡသးဖိအ ဖီခိၣ်, ဒီးဟံးန့ၢ်အနး, ဒီးဘီၣ်ထီၣ်ဝဲလၢအတြိးပူၤ, ဒီး မၤသံအီၤ, ဒီးဒီၣ်တဲာ်ကွံာ်အကိာ်လၢအီၤလီၤ. ဒီးတုၤ ပှၤဖလ့ၡသးဖိတဖၣ်ထံၣ်ဝဲလၢ ပှၤလၢခံခီအဘၢၣ်စၢၤ တဂၤသံတ့ၢ်ဝဲဒီး, ဃ့ၢ်ထီၣ်ကွံာ်ဝဲလီၤ.
\p
\v 52 ဒီးအံၣ်စရ့လးဒီးယူဒၤအပှၤကညီဂဲၤဆၢထၢၣ်ဝဲ, ဒီး ကိးပသူထီၣ်, ဒီးလူၤပှၤဖလ့ၡသးဖိတုၤနလဲၤတုၤလၢ ဧ့ကြိၣ်အကစၢၢ်ကဆူး, ဒီးအပဲတရီတဖၣ်န့ၣ်, ဒီးပှၤ ဖလ့ၡသးဖိလၢအဘၣ်တၢ်ဆဲးအီၤတဖၣ် လီၤဃံၤဝဲ လၢၡၤရဲၣ်အကျဲပူၤ ပၢၢ်လၢကၤသး, ဒီးဧ့ကြိၣ်လီၤ.
\p
\v 53 ဒီးပှၤအံၣ်စရ့လးဖိလၢအလူၤပှၤဖလ့ၡသးဖိန့ၣ် ဟဲ က့ၤဝဲ, ဒီးမၤန့ၢ်ဆူၣ်သူၣ်ဒဲအလီၢ်အတၢ်လီၤ.
\p
\v 54 ဒီးစီၤဒၤဝံးဟံးန့ၢ်ပှၤဖလ့ၡသးဖိတဂၤန့ၣ်အခိၣ်, ဒီး ဟဲစိာ်ဆူယရူၤၡလ့ၣ်, ဒီးပာ်အစုကဝဲၤလၢအဒဲပူၤလီၤ.
\p
\v 55 ဒီးတုၤစီၤစီလူးထံၣ်စီၤဒၤဝံး လဲၤသဂၢၢ်ပှၤဖလ့ၡသးဖိ တဂၤန့ၣ်ဒီး, စံးဘၣ်ပှၤသုးမုၢ်အခိၣ်စီၤအဘံန့ၢ်, စီၤအဘံ န့ၢ်ဧၢ, ဖိၣ်သၣ်ခွါတဂၤန့ၣ်မ့ၢ်မတၤအဖိခွါလဲၣ်. ဒီးစီၤအ ဘံန့ၢ်စံးဝဲဒၣ်, နသးမူဝဲ, စီၤပၤဧၢ, ယတသ့ၣ်ညါဘၣ်.
\p
\v 56 ဒီးစီၤပၤစံးဝဲဒၣ်, ဖိၣ်သၣ်ခွါတဂၤအံၤမ့ၢ်မတၤမတၤ အဖိခွါလဲၣ်န့ၣ်သံကွၢ်တက့ၢ်.
\p
\v 57 ဒီးတုၤစီၤဒၤဝံးဟဲက့ၤကဒါက့ၤလၢ အမၤသံတ့ၢ်ပှၤ ဖလ့ၡသးဖိဒီး, စီၤအဘံန့ၢ်ဟံးန့ၢ်အီၤ, ဒီးဆှၢအီၤဆူ စီၤစီလူးအမဲာ်ညါ အိၣ်ဒီးပှၤဖလ့ၡသးဖိတဂၤန့ၣ် အ ခိၣ်လၢအစုပူၤလီၤ.
\p
\v 58 ဒီးစီၤစီလူးစံးဘၣ်အီၤ, ဖိၣ်သၣ်ခွါဧၢ, နမ့ၢ်မတၤအ ဖိခွါလဲၣ်. ဒီးစီၤဒၤဝံးစံးဆၢဝဲဒၣ်, ယမ့ၢ်နခ့နပှၤပှၤ ဘ့ၤသလ့ဃ့ၣ်ဖိစီၤယံးၡဲအဖိခွါလီၤ.
\c 18
\cl ၁၈
\p
\v 1 ဒီးတုၤအကတိၤတၢ်ဒီးစီၤစီလူးဝံၤဒီး, တၢ်မၤအသး လၢစီၤယိနၤသၣ်အသးစဲဘူးဒီးစီၤဒၤဝံးအသး, ဒီးစီၤ ယိနၤသၣ်အဲၣ်အီၤဒ်အသးဒၣ်ဝဲအသိးန့ၣ်လီၤ.
\p
\v 2 ဒီးတၢ်လၢမုၢ်တနံၤန့ၣ် စီၤစီလူးဟံးန့ၢ်အီၤ, ဒီးတ ဒုးက့ၤဘၣ်အီၤဆူအပၢ်အဟံၣ်ဘၣ်.
\p
\v 3 ဒီးမ့ၢ်အအဲၣ်အီၤ ဒ်အသးဒၣ်ဝဲအသိးသတးဒီး, စီၤ ယိနၤသၣ်အၢၣ်လီၤအီလီၤတၢ်ဒီးစီၤဒၤဝံးလီၤ.
\p
\v 4 ဒီးစီၤယိနၤသၣ်ဘ့ၣ်ကွံာ်အဆ့ဖးထီ, ဒီးဟ့ၣ်လီၤဝဲ လၢစီၤဒၤဝံး, ဒီးအကူအသိးပၢၢ်လၢအနး, ဒီးအချံၣ်, ဒီးပၢၢ်လၢအယီၢ်တကိးလီၤ.
\p
\v 5 ဒီးဖဲဒၣ်တၢ်လၢစီၤစီလူးမၢလီၤအီၤန့ၣ် စီၤဒၤဝံးလဲၤ ဝဲ, ဒီးမၤဝဲဒီးတၢ်ကူၣ်သ့ကူၣ်ဘၣ်, ဒီးစီၤစီလူးပာ်အီၤ လၢပှၤသုးဖိအခိၣ်, ဒီးဂ့ၤဝဲလၢပှၤဂီၢ်မုၢ်အမဲာ်ခဲလၢာ်, ဒီးလၢစီၤစီလူးအခ့အပှၤအမဲာ်စ့ၢ်ကီးလီၤ.
\p
\v 6 ဒီးတုၤအဟဲ, ဖဲစီၤဒၤဝံးဟဲက့ၤလၢအမၤသံတ့ၢ်ပှၤဖ လ့ၡသးဖိန့ၣ်ဒီး, တၢ်မၤအသးလၢပိာ်မုၣ်တဖၣ်ဟဲ ထီၣ်ဂဲၤကလံၣ်, ဒီးအုၣ်တၢ်, လၢအံၣ်စရ့လးအဝ့ၢ်ပူၤ ခဲလၢာ်ဒ်သိး, အကသဂၢၢ်စီၤစီလူးအိၣ်ဝဲဒီးဒၢ, ဒီး တၢ်သူၣ်ခုသးခု, ဒီးဆ့လ့လီၤ.
\p
\v 7 ဒီးပိာ်မုၣ်တဖၣ်န့ၣ်ပှီၢ်တၢ်ပိာ်တၢ်အဖၢမုၢ်ဒီး, စံးဝဲဒၣ်, စီၤစီလူးမၤသံလံအပှၤကထိတဖၣ်, ဒီးစီၤဒၤဝံးန့ၣ်အပှၤကလးတဖၣ်လံ.
\p
\v 8 ဒီးစီၤစီလူးအသးထီၣ်ကဲၤထီၣ်ဒိၣ်မးလီၤ. ဒီးတၢ်က တိၤတထံၣ်န့ၣ်အၢဝဲလၢအမဲာ်, ဒီးစံးဝဲဒၣ်, ပာ်ဝဲလၢ စီၤဒၤဝံးလၢကလးတဖၣ်, ဒီးပာ်ဝဲလၢယၤလၢကထိ တဖၣ်န့ၣ်လီၤ. ဒီးအိၣ်ဒံးလၢအဂီၢ်ထဲဘီဧိၤမုၢ်ဧိၤလီၤ.
\p
\v 9 ဒီးလၢမုၢ်တနံၤန့ၣ်လံၤလံၤ ဒီးဆူညါစီၤစီလူးကွၢ်စီၤ ဒၤဝံးလၢအမဲာ်အၢလီၤ.
\p
\v 10 ဒီးလၢမုၢ်ဆ့ၣ်ထီၣ်တနံၤန့ၣ် တၢ်မၤအသးလၢသးအၢ တမံၤလၢယွၤန့ၣ် ဟဲလီၤဘၣ်လၢစီၤစီလူးအလိၤ, ဒီး ကတိၤတၢ်လၢဝံအကျိာ်လၢဟံၣ်အသးကံၢ်ပူၤ, ဒီးစီၤ ဒၤဝံးဒ့တၢ်လၢအစုဒ်တနံၤဘၣ်တနံၤအသိးန့ၣ်, ဒီးဘီ ဖိအိၣ်ဝဲလၢစီၤစီလူးအစုပူၤလီၤ.
\p
\v 11 ဒီးစီၤစီလူးဆဲးဘီဖိလီၤ. အဂ့ၢ်ဒ်အံၤ, စံးဝဲဒၣ်, ယက ဆဲးဘၣ်စီၤဒၤဝံးတုၤအစဲဘူးဒီးတၢ်ဒူၣ်လီၤ. ဒီးစီၤဒၤ ဝံးပဒ့ၣ်အသးလၢအမဲာ်ညါခံဘျီလီၤ.
\p
\v 12 ဒီးစီၤစီလူးပျံၤစီၤဒၤဝံးလီၤ. အဂ့ၢ်ဒ်အံၤ, ယွၤအိၣ်ဝဲဒီး အီၤ, ဒီးဟးထီၣ်ကွံာ်ဝဲလၢစီၤစီလူးလီၤ.
\p
\v 13 ဒီးစီၤစီလူးမၤလီၤဖးအီၤဒီးအီၤ, ဒီးပာ်အီၤလၢပှၤတ ကထိအခိၣ်, ဒီးအဝဲဒၣ်လဲၤထီၣ်ဒီးဟဲနုာ်လၢပှၤဂီၢ်မုၢ် အမဲာ်ညါလီၤ.
\p
\v 14 ဒီးစီၤဒၤဝံးမၤဝဲ ဒီးတၢ်ကူၣ်သ့ကူၣ်ဘၣ် လၢကျဲခဲ လၢာ်အပူၤ, ဒီးယွၤအိၣ်ဒီးအီၤလီၤ.
\v 15 ဒီးစီၤစီလူးထံၣ်ဝဲ လၢအမၤဝဲ ဒီးတၢ်ကူၣ်သ့ကူၣ်ဘၣ်ဒိၣ်ဒိၣ်ကလဲာ်, ဒီး ပျံၤဝဲလၢအမဲာ်ညါလီၤ.
\p
\v 16 မ့မ့ၢ်အံၣ်စရ့လးဒီးယူဒၤခဲလၢာ် အဲၣ်စီၤဒၤဝံးလီၤ. အဂ့ၢ်ဒ်အံၤ, လဲၤထီၣ်ဒီးဟဲနုာ်လၢအမဲာ်ညါလီၤ.
\p
\v 17 ဒီးစီၤစီလူးစံးဘၣ်စီၤဒၤဝံး, ကွၢ်ကွၢ်, ယဖိမုၣ်အဒိၣ် တဂၤနီၢ်မ့ရ့ာ်န့ၣ်, ယကဟ့ၣ်လီၤအီၤလၢနမါလီၤ. ထဲ ပာ်နသးဆူၣ်ဆူၣ်ကလဲာ်လၢယဂီၢ်, ဒီးဒုးယွၤအတၢ် ဒုးန့ၣ်တက့ၢ်. (ဒီးစီၤစီလူးစံးဝဲဒၣ်, မ်ယစုအသုတအိၣ် လၢအလိၤတဂ့ၤ, မ်ပှၤဖလ့ၡသးဖိအစုအိၣ်လၢအလိၤ တက့ၢ်.)
\p
\v 18 ဒီးစီၤဒၤဝံးစံးဘၣ်စီၤစီလူး, ဒ်သိးယကကဲထီၣ်စီၤပၤ အမာ်ဒီး, ယမ့ၢ်မတၤတဂၤလဲၣ်. ဒီးယသးသမူမ့ၢ်ဂ့ၤ, ယပၢ်အဟံၣ် လၢအံၣ်စရ့လးအကျါမ့ၢ်ဂ့ၤ, မ့ၢ်မနုၤ လဲၣ်.
\p
\v 19 ဒီးအဆၢအကတီၢ်ဘၣ် လၢတၢ်ကဟ့ၣ်စီၤစီလူးအ ဖိမုၣ်နီၢ်မ့ရ့ာ်လၢစီၤဒၤဝံးဒီး, တၢ်မၤအသးလၢတၢ်ဟ့ၣ် အီၤလၢပှၤမဃိလၤဖိစီၤဧ့ဒြၤအ့လးလၢအမါလီၤ.
\p
\v 20 ဒီးစီၤစီလူးအဖိမုၣ်နီၢ်မံကၤလးအဲၣ်စီၤဒၤဝံး, ဒီးပှၤစံး ဘၣ်တဲဘၣ်စီၤစီလူး, ဒီးတၢ်တမံၤန့ၣ် ဘၣ်အသး လီၤ.
\v 21 ဒီးစီၤစီလူးစံးဝဲဒၣ်, ယကဟ့ၣ်အဝဲဒၣ်လၢအီၤ ဒ်သိးအကကဲထီၣ်ပျံၤသကွီၤလၢအဂီၢ်, ဒ်သိးပှၤဖလ့ ၡသးဖိအစုကအိၣ်လၢအလိၤလီၤ. ဒီးစီၤစီလူးစံးဘၣ် စီၤဒၤဝံး, တၢ်လၢမုၢ်မဆါတနံၤအံၤ, နကကဲထီၣ်ယ မာ်ခံစုတစုန့ၣ်လီၤ.
\p
\v 22 ဒီးစီၤစီလူးမၤလိာ်အခ့အပှၤ, ကတိၤတၢ်ဒီးစီၤဒၤဝံး အိၣ်တဒၢ, ဒီးစံး, ကွၢ်ကွၢ်, စီၤပၤဘၣ်အသးလၢနၤ, ဒီး အခ့အပှၤအဲၣ်နၤခဲလၢာ်, ဒီးခဲကနံၣ်အံၤကဲထီၣ်စီၤပၤ အမာ်တက့ၢ်.
\p
\v 23 ဒီးစီၤစီလူးအခ့အပှၤတဖၣ်န့ၣ် စံးဘၣ်တၢ်ကတိၤန့ၣ် လၢစီၤဒၤဝံးအနၢ်ပူၤလီၤ. ဒီးစီၤဒၤဝံးစံးဝဲဒၣ်, ယကဲထီၣ် စီၤပၤအမာ်န့ၣ်သုပာ်လၢတၢ်အဖှံတမံၤဧါ. ဒီးယမ့ၢ် ပှၤဖှီၣ်ဖိယာ်ဖိ, ဒီးတၢ်တပးကဲဘၣ်ယၤဘၣ်လီၤ.
\p
\v 24 ဒီးစီၤစီလူးအခ့အပှၤဒုးနဲၣ်အီၤ, ဒီးစံးဝဲဒၣ်, စီၤဒၤဝံး ကတိၤတၢ်ဒ်တၢ်ကတိၤတဖၣ်အသိးန့ၣ်လီၤ.
\p
\v 25 ဒီးစီၤစီလူးစံးဝဲဒၣ်, သုဘၣ်စံးဘၣ် စီၤဒၤဝံးဒ်အံၤ, ဘၣ်စီၤပၤအသးလၢတၢ်အပှ့ၤတမ့ၢ်ဘၣ်. မ့ၢ်လၢပှၤ ဖလ့ၡသးဖိအတၢ်အခိၣ်ဖံးတကယၤ, ဒ်သိးအကမၤ ဆၢတၢ်အၢလၢစီၤပၤအဒုၣ်အဒါအလိၤလီၤ. ဒီးစီၤစီ လူးဆိကမိၣ်လၢစီၤပၤအဒုၣ်အဒါအလိၤလီၤ. ဒီးစီၤစီ လူးဆိကမိၣ်လၢအကဒုးလီၤဃံၤ စီၤဒၤဝံးလၢပှၤဖလ့ ၡသးဖိအစုပူၤလီၤ.
\p
\v 26 ဒီးအခ့အပှၤစံးဘၣ်စီၤဒၤဝံးလၢ တၢ်ကတိၤတဖၣ် န့ၣ်, ဒီးကဲထီၣ်စီၤပၤအမာ်န့ၣ် ဘၣ်စီၤဒၤဝံးအသးက ကစီဒီလီၤ. ဒီးမုၢ်နံၤတဖၣ်တပှဲၤထီၣ်ဒံးဘၣ်ဒီး,
\v 27 စီၤ ဒၤဝံးဂဲၤဆၢထၢၣ်, ဒီးလဲၤတၢ်, အဝဲဒၣ်ဒီးအပှၤကညီ, ဒီးကျီကွံာ်ပှၤဖလ့ၡသးဖိခံကယၤ, ဒီးစီၤဒၤဝံးဟဲစိာ် တၢ်အခိၣ်ဖံးတဖၣ်န့ၣ်, ဒီးဟ့ၣ်လၢပှဲၤဝဲလၢစီၤပၤဒ် သိးအကကဲထီၣ်စီၤပၤအမာ်လီၤ. ဒီးစီၤစီလူးဟ့ၣ်အီၤ လၢအဖိမုၣ်နီၢ်မံကၤလးလၢအမါလီၤ.
\p
\v 28 ဒီးစီၤစီလူးထံၣ်ဘၣ်ဝဲဒီးသ့ၣ်ညါဝဲလၢ ယွၤအိၣ်ဒီး စီၤဒၤဝံး, ဒီးစီၤစီလူးအဖိမုၣ်နီၢ်မံကၤလးအဲၣ်အီၤလီၤ.
\p
\v 29 ဒီးစီၤစီလူးပျံၤစီၤဒၤဝံးအါန့ၢ်အလီၢ်တက့ၢ်. ဒီးစီၤစီ လူးကဲထီၣ်စီၤဒၤဝံးအဒုၣ်အဒါတထံၣ်ဃီလီၤ.
\p
\v 30 ဒီးပှၤဖလ့ၡသးဖိအပဒိၣ်ဖးဒိၣ်တဖၣ်ဟးထီၣ်ဝဲ, ဒီး လၢအဟးထီၣ်အလီၢ်ခံန့ၣ် တၢ်မၤအသးလၢစီၤဒၤဝံး မၢဝဲဒီးတၢ်ကူၣ်သ့ကူၣ်ဘၣ်ဒိၣ်န့ၢ် စီၤစီလူးအခ့အပှၤခဲ လၢာ်, ဒီးပှၤပာ်အမံၤလၢတၢ်လုၢ်ဒိၣ်ပှ့ၤဒိၣ်လီၤ.
\c 19
\cl ၁၉
\p
\v 1 ဒီးစီၤစီလူးကတိၤတၢ်ဒီးအဖိခွါစီၤယိနၤသၣ်, ဒီးအ ခ့အပှၤခဲလၢာ်ဒ်သိးအကမၤသံစီၤဒၤဝံးလီၤ.
\p
\v 2 ဒီးစီၤစီလူးအဖိခွါစီၤယိနၤသၣ်န့ၣ်ဘၣ်အသးလၢစီၤ ဒၤဝံးဒိၣ်မး, ဒီးစီၤယိနၤသၣ်ဒုးနဲၣ်စီၤဒၤဝံးဒီးစံးဝဲဒၣ်, ယပၢ်စီၤစီလူးဃုမၤသံနၤလီၤ. ဒီးခဲကနံၣ်အံၤပလီၢ်န သးတုၤခဲဂီၤကိာ်တက့ၢ်. ဒီးအိၣ်တဒၢ, ဒီးပာ်ခူသူၣ် နသးက့ၢ်.
\v 3 ဒီးယကလဲၤဆၢထၢၣ်လၢယပၢ်အဃၢၤ လၢတၢ်ပျီပူၤဖဲနအိၣ်, ဒီးယကကတိၤတၢ်ဒီးယပၢ်လၢ နဂ့ၢ်နကျိၤ, ဒီးတၢ်လၢယထံၣ်တဖၣ်န့ၣ် ယကဒုးနဲၣ် နၤလီၤ.
\p
\v 4 ဒီးစီၤယိနၤသၣ်ကတိၤတၢ်အဂ့ၤဒီး အပၢ်လၢစီၤဒၤ ဝံးအဂ့ၢ်အကျိၤ, ဒီးစံးဘၣ်အီၤ, မ်စီၤပၤအသုတမၤက မၣ်ဘၣ်အခ့အပှၤစီၤဒၤဝံးန့ၣ်တဂ့ၤ. အဂ့ၢ်ဒ်အံၤ, တမၤ ကမၣ်ဘၣ်နၤဘၣ်, ဒီးအမၤတၢ်ဘၣ်ဃးဒီးနၤတဖၣ် န့ၣ်မ့ၢ်အဂ့ၤမးလီၤ.
\v 5 ဒီးပာ်အသးသမူလၢအစုပူၤ, ဒီး မၤသံပှၤဖလ့ၡသးဖိတဂၤန့ၣ်, ဒီးယွၤမၤတၢ်အုၣ်က့ၤ ခီၣ်က့ၤဖးဒိၣ်လၢအံၣ်စရ့လးခဲလၢာ်အဂီၢ်, ဒီးနထံၣ် ဘၣ်ဒီးနသူၣ်ခုသးခုလီၤ. ဒီးနကမၤကမၣ်ဘၣ်တၢ် သွံၣ်လၢတၢ်ဒဲးဘးတအိၣ်ဘၣ် လၢနကမၤသံစီၤဒၤဝံး ကလီကလီမ့ၢ်အဘၣ်မနုၤလဲၣ်.
\p
\v 6 ဒီးစီၤစီလူးဒိကနၣ်စီၤယိနၤသၣ်အကလုၢ်, ဒီးစီၤစီ လူးဆိၣ်တၢ်, ယွၤမူဝဲန့ၣ်စီၤဒၤဝံးတဘၣ်ဘၣ်တၢ်မၤ သံအီၤဘၣ်.
\p
\v 7 ဒီးစီၤယိနၤသၣ်ကိးန့ၢ်စီၤဒၤဝံး, ဒီးစီၤယိနၤသၣ်ဒုး နဲၣ်အီၤလၢတၢ်တဖၣ်ခဲလၢာ်, ဒီးစီၤယိနၤသၣ်ဒုးဟဲ က့ၤစီၤဒၤဝံးဆူစီၤစီလူးအအိၣ်, ဒီးအိၣ်ဝဲလၢအမဲာ်ညါ ဒ်လၢမဟါမဟိအသိးန့ၣ်လီၤ.
\p
\v 8 ဒီးတၢ်ဒုးသုးအိၣ်ထီၣ်ကဒီး, ဒီးစီၤဒၤဝံးလဲၤထီၣ်, ဒီး ဒုးတၢ်ဒီးပှၤဖလ့ၡသးဖိ, ဒီးကျီကွံာ်အီၤဒီးတၢ်ကျီကွံာ် ဖးဒိၣ်, ဒီးအဝဲသ့ၣ်ဃ့ၢ်ကွံာ်ဝဲလၢအမဲာ်ညါလီၤ.
\p
\v 9 ဒီးသးအၢတမံၤလၢယွၤအိၣ်ဝဲလၢ စီၤစီလူးအလိၤလၢ အဆ့ၣ်နီၤလၢအဟံၣ်ပူၤ, ဒီးအဘီဖိအိၣ်လၢအစုပူၤ, ဒီးစီၤဒၤဝံးဒ့တၢ်လၢအစုလီၤ.
\p
\v 10 ဒီးစီၤစီလူးဃုဆဲးဘၣ်စီၤဒၤဝံးလၢဘီဖိ တုၤအကစဲ ဘူးဒီးတၢ်ဒူၣ်လီၤ. ဒီးဟးထူၣ်ဖျဲးဝဲလၢစီၤစီလူးအအိၣ်, ဒီးစီၤစီလူးဆဲးဘီဖိလၢတၢ်ဒူၣ်ပူၤ, ဒီးစီၤဒၤဝံးဃ့ၢ်ကွံာ်, ဒီးလၢမုၢ်တနၤန့ၣ်ထူၣ်ဖျဲးဝဲလီၤ.
\p
\v 11 ဒီးစီၤစီလူးမၢကလူးတဖၣ်လဲၤဆူစီၤဒၤဝံးအဟံၣ် ဒ် သိးအကကွၢ်အီၤ, ဒီးမၤသံအီၤလၢမုၢ်ဂီၤထီၣ်လီၤ. ဒီး စီၤဒၤဝံးအမါနီၢ်မံကၤလးဒုးနဲၣ်အီၤဒီးစံးဝဲဒၣ်, နမ့ၢ် တအုၣ်က့ၤခီၣ်က့ၤဘၣ်နသးလၢ မုၢ်နၤအံၤဒီး, ခဲဂီၤကိာ် န့ၣ်နကဘၣ်တၢ်မၤသံနၤလီၤ.
\p
\v 12 ဒီးနီမံကၤလးစဲၤလီၤစီၤဒၤဝံးလၢ တၢ်ထူၣ်ဖျိအပူၤ, ဒီးဃ့ၢ်ကွံာ်ဝဲ, ဒီးထူၣ်ဖျဲးဝဲလီၤ.
\p
\v 13 ဒီးနီၢ်မံကၤလးဟံးန့ၢ်တၢ်ဂီၤတရၤဖး, ဒီးပာ်လီၤဝဲ လၢလီၢ်မံပူၤ, ဒီးပာ်တၢ်မၤဝဲလၢမဲာ်တဲးလဲးအဆူၣ်လၢ အခိၣ်တခၢၣ်, ဒီးလုးဘၢအီၤလၢယၣ်တဘ့ၣ်လီၤ.
\p
\v 14 ဒီးတုၤစီၤစီလူးမၢကလူးတဖၣ် လဲၤဟံးန့ၢ်စီၤဒၤဝံး ဒီး, ပိာ်မုၣ်စံးဝဲ, အဝဲဒၣ်မၤတကဲဘၣ်.
\p
\v 15 ဒီးစီၤစီလူးမၢကလူးတဖၣ်လဲၤကွၢ်ကဒီး စီၤဒၤဝံးဒီး စံးဝဲဒၣ်, ဟဲစိာ်အီၤဆူယအိၣ်လၢလီၢ်မံပူၤ, ဒ်သိးယက မၤသံအီၤတက့ၢ်.
\p
\v 16 ဒီးပှၤကလူးတဖၣ်လဲၤနုာ်, ဒီးကွၢ်ကွၢ်, တၢ်ဂီၤတရၤ ဖးအိၣ်ဝဲလၢလီၢ်မံပူၤအိၣ်ဒီးတၢ်မၤဝဲလၢ မဲာ်တဲးလဲး အဆူၣ်လၢအခိၣ်တခၢၣ်လီၤ.
\p
\v 17 ဒီးစီၤစီလူးစံးဘၣ်နီၢ်မံကၤလး, နလီန့ၢ်ယၤဒ်အံၤ, ဒီး ပျၢ်ကွံာ်ယဒုၣ်ယဒါတုၤအထူၣ်ဖျဲးန့ၣ် မ့ၢ်အဘၣ်မနုၤ လဲၣ်. ဒီးနီၢ်မံကၤလးစံးဆၢစီၤစီလူး, အဝဲဒၣ်စံးဘၣ် ယၤ, ပျၢ်ယၤတက့ၢ်. ယကမၤသံနၤဘၣ်မနုၤလဲၣ်.
\p
\v 18 ဒီးစီၤဒၤဝံးဃ့ၢ်, ဒီးထူၣ်ဖျဲးဝဲ, ဒီးလဲၤဝဲဆူစီၤၡမူၤအ့ လးအအိၣ်, ဆူရၤမါ, ဒီးစံးဘၣ်အီၤလၢကယဲၢ်တၢ်လၢ စီၤစီလူးမၤအီၤ, ဒီးအဝဲဒၣ်ဒီးစီၤၡမူၤအ့လးလဲၤအိၣ်ဝဲ ဆိးဝဲလၢနၤဝိးအပူၤလီၤ.
\p
\v 19 ဒီးပှၤစံးဘၣ်စီၤစီလူး, ဒီးစံးဝဲဒၣ်, ကွၢ်ကွၢ်, စီၤဒၤဝံး အိၣ်ဝဲလၢနၤဝိးလၢရၤမါအပူၤလီၤ.
\p
\v 20 ဒီးစီၤစီလူးမၢကလူးတဖၣ်လဲၤဟံးန့ၢ် စီၤဒၤဝံး, ဒီး တုၤအထံၣ်ဘၣ်ဝံအတၢ်အိၣ်ဖှိၣ် ကတိၤတၢ်လၢဝံအ ကျိာ်, ဒီးစီၤၡမူၤအ့လးဆၢထၢၣ်အိၣ်ဝဲလၢအခိၣ်ဒီး, ယွၤအသးအိၣ်ထီၣ်လၢ စီၤစီလူးအကလူးတဖၣ်အ လိၤ, ဒီးအဝဲသ့ၣ်တဖၣ်န့ၣ်ကတိၤတၢ်လၢဝံအကျိာ် စ့ၢ်ကီးလီၤ.
\p
\v 21 ဒီးတုၤပှၤဒုးနဲၣ်စီၤစီလူးဒီး, မၢလီၤဝဲကလူးလၢအဂၤ တဖၣ်, ဒီးအဝဲသ့ၣ်တဖၣ်ကတိၤတၢ်လၢဝံအကျိာ်စ့ၢ် ကီးလီၤ. ဒီးစီၤစီလူးမၢလီၤကလူးတဖၣ်သၢဘျီတဘျီ, ဒီးအဝဲသ့ၣ်တဖၣ်န့ၣ် ကတိၤတၢ်လၢဝံအကျိာ်စ့ၢ်ကီး လီၤ.
\p
\v 22 ဒီးလဲၤဝဲအကစၢ်ဒၣ်ဝဲဆူရၤမါ, ဒီးလဲၤပၢၢ်လၢထံပူၤ ဖးဒိၣ်လၢအအိၣ်ဝဲလၢစ့ကူၤ, ဒီးသံကွၢ်တၢ်ဒီးစံးဝဲဒၣ်, စီၤၡမူၤအ့လးဒီးစီၤဒၤဝံးမ့ၢ်အအိၣ်ဖဲလဲၣ်. ဒီးပှၤစံးဝဲ ဒၣ်, ကွၢ်ကွၢ်, အိၣ်ဝဲလၢနၤဝိးလၢရၤမါအပူၤလီၤ.
\p
\v 23 ဒီးလဲၤဝဲဖဲန့ၣ်ဆူနၤဝိးလၢရၤမါအပူၤ, ဒီးယွၤအသး အိၣ်ထီၣ်စ့ၢ်ကီးလၢအဝဲဒၣ်အလိၤ, ဒီးလဲၤတၢ်ဒီးက တိၤတၢ်လၢဝံအကျိာ်, ဒီးလဲၤပၢၢ်လၢနၤဝိးလၢရၤမါ အပူၤလီၤ.
\p
\v 24 ဒီးဘ့ၣ်လီၤကွံာ်အဆ့စ့ၢ်ကီး, ဒီးကတိၤတၢ်လၢဝံအ ကျိာ်, လၢစီၤၡမူၤအ့လးအမဲာ်ညါ, ဒီးလီၤဃံၤအိၣ်ဘ့ၣ် ဆ့သ့တနံၤကျၢၤဒီး သီတနၤကျၢၤလီၤ. မၤသးဒ်န့ၣ်ဒီး ပှၤစံးဝဲဒၣ်, မ့ၢ်စီၤစီလူးအိၣ်စ့ၢ်ကီးလၢဝံတဖၣ်အကျါ န့ၣ်ဧါ.
\c 20
\cl ၂၀
\p
\v 1 ဒီးစီၤဒၤဝံးဃ့ၢ်ကွံာ်ဝဲလၢနၤဝိးလၢရၤမါအပူၤ, ဒီးဟဲ ဝဲ, ဒီးစံးလၢစီၤယိနၤသၣ်အမဲာ်ညါ, ယမၤတ့ၢ်မနုၤတ မံၤလဲၣ်. ဒီးယတၢ်အၢမ့ၢ်မနုၤလဲၣ်တမံၤလဲၣ်. ဒီးယ တၢ်ဒဲးဘးလၢနပၢ်အမဲာ်ညါလၢ အဃုနၢ်ယသးသမူ န့ၣ်မ့ၢ်မနုၤတမံၤလဲၣ်.
\p
\v 2 ဒီးအဝဲဒၣ်စံးဘၣ်အီၤ, မ်တၢ်သုတမၤအသးဒ်န့ၣ်တ ဂ့ၤ. နတသံဘၣ်. ကွၢ်ကွၢ်, အဒိၣ်မ့ၢ်ဂ့ၤ, အဆံးမ့ၢ်ဂ့ၤ, တဒုးနဲၣ်ဘၣ်ယၤဒီး, ယပၢ်တမၤဘၣ်တၢ်နီတမံၤဘၣ်. ဒီးယပၢ်ပာ်ခူသူၣ်တၢ်တမံၤအံၤဒီးယၤ မ့ၢ်အဘၣ်မနုၤ လဲၣ်. တၢ်တမံၤအံၤတဒ်န့ၣ်ဘၣ်.
\p
\v 3 ဒီးစီၤဒၤဝံးဆိၣ်တၢ်ဒီးစံးဝဲဒၣ်, နပၢ်သ့ၣ်ညါသပှၢ် တၢၢ်လၢယဘၣ်ဘျုးဘၣ်ဖှိၣ်လၢနမဲာ်, ဒီးစံးဝဲဒၣ်, မ်စီၤယိနၤသၣ်အသုတသ့ၣ်ညါ တၢ်တမံၤအံၤတဂ့ၤ, က သူၣ်အုးသးအုးဘၣ်ဖုးလီၤ. ဒီးယွၤမူဝဲ, ဒီးနသးမူဝဲန့ၣ်, အိၣ်ထဲခါတၢ်တခါလၢယၤဒီးတၢ်သံအဘၢၣ်စၢၤလီၤ.
\p
\v 4 ဒီးစီၤယိနၤသၣ်စံးဘၣ်စီၤဒၤဝံး, ဖဲဒၣ်နသးဆၢတၢ် တမံၤလၢ်လၢ်န့ၣ်ယကမၤလၢနဂီၢ်လီၤ.
\p
\v 5 ဒီးစီၤဒၤဝံးစံးဘၣ်စီၤယိနၤသၣ်, ကွၢ်ကွၢ်, ခဲဂီၤတနံၤ မ့ၢ်လါထီၣ်သီအနံၤ, ဒီးယဂ့ၤဆ့ၣ်နီၤဒီး စီၤပၤလၢအ အီၣ်တၢ်လီၤ. ဘၣ်ဆၣ်ဒီးပျၢ်ယၤဒ်သိးယကပာ်ခူသူၣ် ယသးလၢတၢ်ပျီပူၤ, တုၤအပှဲၤထီၣ်သၢနံၤတနံၤလၢ မုၢ်ဟါန့ၣ်တက့ၢ်.
\p
\v 6 ဒီးနပၢ်မ့ၢ်ထံၣ်ယၤယတအိၣ်ဘၣ်ဒီးစံး, စီၤဒၤဝံးဃ့ ယၤသပှၢ်တၢၢ်ဒ်သိး အကဃ့ၢ်ဆူအဝ့ၢ်ဘ့ၤသလ့ဃ့ၣ် အပူၤလီၤ. အဂ့ၢ်ဒ်အံၤ, တၢ်မၤဘူၣ်တနံၣ်တစုတနံၣ်တ စုအိၣ်ဝဲဖဲန့ၣ်လၢအပှၤဟံၣ်ဖိခဲလၢာ်အဂီၢ်လီၤ
\v 7 ဒီးမ့ၢ် စံးဒ်အံၤ, ဂ့ၤလံဒီး, နခ့နပှၤကအိၣ်မုာ်လီၤ. မ့မ့ၢ်အသး ထီၣ်မ့ၢ်ကဲၤထီၣ်ဆူၣ်ဆူၣ်ကလဲာ်ဒီး, သ့ၣ်ညါလၢအ တိာ်တၢ်အၢလၢယဂီၢ်တက့ၢ်.
\p
\v 8 ဒီးမၤနခ့နပှၤလၢတၢ်ဘျုးတၢ်ဖှိၣ်တက့ၢ်. အဂ့ၢ်ဒ်အံၤ, နအၢၣ်လီၤအီလီၤတၢ်ဒီး နခ့နပှၤဘၣ်ဃးဒီးယွၤလီၤ. ဘၣ်ဆၣ်ဒီးတၢ်အၢမ့ၢ်အိၣ်လၢယပူၤဒီး, မၤသံယၤန ကစၢ်ဒၣ်နဲတက့ၢ်. အဂ့ၢ်ဒ်အံၤ, နကစိာ်ယၤဆူနပၢ်အ အိၣ်မ့ၢ်အဘၣ်မနုၤလဲၣ်.
\p
\v 9 ဒီးစီၤယိနၤသၣ်စံးဝဲဒၣ်, မ်အသုတဘၣ်နၤတဂ့ၤ. အ ဂ့ၢ်ဒ်အံၤ, ယမ့ၢ်သ့ၣ်ညါနီၢ်နီၢ်လၢယပၢ်တိာ်တၢ်အၢဒ် သိးအကဘၣ်နၤဒီး, ယကစံးဘၣ်တဲဘၣ်နၤ, တမ့ၢ် ဘၣ်ဧါ.
\p
\v 10 ဒီးစီၤဒၤဝံးစံးဘၣ်စီၤယိနၤသၣ်, ဒီးနပၢ်မ့ၢ်စံးဆၢဘၣ် ဖုးနၤဆူၣ်ဆူၣ်ကလဲာ်ဒီး, မ့ၢ်မတၤကစံးဘၣ်ယၤတ ဂၤလဲၣ်.
\p
\v 11 ဒီးစီၤယိနၤသၣ်စံးဘၣ်စီၤဒၤဝံး, ဟဲ, လဲၤသကိးဆူ တၢ်ပျီပူၤတက့ၢ်. ဒီးလဲၤတၢ်ခံဂၤလိာ်ဆူတၢ်ပျီပူၤလီၤ.
\p
\v 12 ဒီးစီၤယိနၤသၣ်စံးဘၣ်စီၤဒၤဝံး, ယွၤအံၣ်စရ့လးအက စၢ်ဧၢ, ခဲဂီၤဂ့ၤခဲတဂီၤဂ့ၤ, တုၤယဃုကွၢ်ယပၢ်ဒီး, ကွၢ် ကွၢ်, တၢ်ဂ့ၤမ့ၢ်အိၣ်လၢစီၤဒၤဝံးအဂီၢ်, ဒီးယမ့ၢ်တမၤ ဘၣ်တၢ်ဆူနအိၣ်, ဒီးတဒုးနဲၣ်ဘၣ်နၤဒီး.
\v 13 မ်ယွၤမၤဒ် န့ၣ်ဒီးအါန့ၢ်အန့ၢ်လၢစီၤယိနၤသၣ်တက့ၢ်. ဒီးမ့ၢ်ဘၣ်ယ ပၢ်အသးလၢအကမၤနၤလၢတၢ်အၢဒီး, ယကဒုးနဲၣ်အီၤ လၢနၤ, ဒီးပျၢ်နၤဒ်သိးနကဟးထီၣ်ကွံာ်မုာ်မုာ်လီၤ. ဒီး မ်ယွၤအိၣ်ဒီးနၤဒ်အအိၣ်တ့ၢ်ဒီးယပၢ်အသိးန့ၣ်တက့ၢ်.
\p
\v 14 ဒီးနကဒုးနဲၣ်ယၤလၢယွၤအဘျုးအဖှိၣ်ထဲလၢ ယမူ ဒံးလၢ ယသုတသံတဂ့ၤဧိၤန့ၣ်တမ့ၢ်ဘၣ်.
\v 15 မ့မ့ၢ်တုၤ ယွၤဒီၣ်တဲာ်ကွံာ် စီၤဒၤဝံးအဒုၣ်အဒါလၢ ဟီၣ်ခိၣ်ချၢ ကိးအဂၤဒဲးဒီး, နတဒီၣ်တဲာ်ကွံာ်ဘၣ်နဘျုးနဖှိၣ်ဒီး ယပှၤဟံၣ်ဖိလီၤစိၤလီၤထီလီၤ.
\p
\v 16 ဒီးစီၤယိနၤသၣ်အၢၣ်လီၤအီလီၤတၢ်ဒီး စီၤဒၤဝံးအပှၤ ဟံၣ်ဖိ, ဒီးစံးဝဲဒၣ်, မ်ယွၤဃုတၢ်လၢစီၤဒၤဝံးအဒုၣ်အ ဒါအစုပူၤတက့ၢ်.
\v 17 ဒီးစီၤယိနၤသၣ်ဒုးဆိၣ်ကဒီးစီၤဒၤ ဝံးလၢအအဲၣ်အီၤအဃိလီၤ. အဂ့ၢ်ဒ်အံၤ, အဲၣ်အီၤဒ်အ အဲၣ်လီၤအသးဒၣ်ဝဲအသိးန့ၣ်လီၤ.
\p
\v 18 ဒီးစီၤယိနၤသၣ် စံးဘၣ်စီၤဒၤဝံး, ခဲဂီၤတနံၤမ့ၢ်လါ ထီၣ်သီအနံၤ, ဒီးပှၤကထံၣ်လၢနတအိၣ်ဘၣ်လီၤ. အ ဂ့ၢ်ဒ်အံၤ, နလီၢ်ဆ့ၣ်နီၤကအိၣ်ကလီလီၤ.
\v 19 ဒီးနအိၣ် သၢနံၤဝံၤဒီးလဲၤလီၤချ့ချ့, ဒီးလဲၤတုၤလၢတၢ်အလီၢ်ဖဲ နပာ်ခူသူၣ်တ့ၢ်နသးလၢမၤတၢ်အမုၢ်တနံၤန့ၣ်, ဒီးန ဘၣ်အိၣ်လၢလၢၢ်အၤစ့းလးအဃၢၤလီၤ.
\p
\v 20 ဒီးယကခးပျၢ်သၢဘ့ၣ်လၢအကပၤ, ဒ်ယခးလၢတၢ် ပနီၣ်အသိးန့ၣ်လီၤ.
\v 21 ဒီးကွၢ်ကွၢ်, ယကမၢလီၤပှၤဖိၣ် သၣ်ခွါတဂၤ, ဒီးစံး, လဲၤဃုန့ၢ်ပျၢ်တက့ၢ်. ယမ့ၢ်စံးဘၣ် ပှၤဖိၣ်သၣ်ခွါန့ၣ်, ကွၢ်ကွၢ်, ပျၢ်တဖၣ်အိၣ်ဝဲလၢနအိၣ် ဆူအံၤတခီ, ဟံးန့ၢ်အီၤတက့ၢ်န့ၣ်ဒီး, ဟဲထီၣ်တက့ၢ်. အဂ့ၢ်ဒ်အံၤ, တၢ်အမုာ်အိၣ်ဒီးနၤ, ဒီးတၢ်အၢတအိၣ် ဘၣ်, ယွၤမူဝဲလီၤ.
\v 22 ဒီးယမ့ၢ်စံးဘၣ်ပှၤဖိၣ်သၣ်ခွါ, ကွၢ်ကွၢ်, ပျၢ်တဖၣ်အိၣ်လၢညါန့ၣ်ဒီး, လဲၤတၢ်တက့ၢ်. အဂ့ၢ်ဒ်အံၤ, ယွၤပျၢ်ကွံာ်နၤလီၤ.
\p
\v 23 ဒီးတၢ်လၢပကတိၤတၢ်ယၤဒီးနၤလၢအဂ့ၢ်န့ၣ်, ကွၢ် ကွၢ်, မ်ယွၤအိၣ်လၢနၤဒီးယၤအဘၢၣ်စၢၤန့ၣ် လီၤထူ လီၤယိာ်တက့ၢ်.
\p
\v 24 ဒီးစီၤဒၤဝံးပာ်ခူသူၣ်အသးလၢတၢ်ပျီပူၤ, ဒီးတုၤလါ ထီၣ်သီအနံၤဒီး, စီၤပၤဆ့ၣ်နီၤ ဒ်သိးအကအီၣ်တၢ် လီၤ.
\v 25 ဒီးစီၤပၤဆ့ၣ်နီၤလၢ အလီၢ်ဆ့ၣ်နီၤဒ်လီၢ်လီၢ်, လၢအလီၢ်ဆ့ၣ်နီၤလၢတၢ်ဒူၣ်အဃၢၤ, ဒီးစီၤယိနၤသၣ် ဂဲၤဆၢထၢၣ်, ဒီးစီၤအဘံန့ၢ်အိၣ်ဝဲလၢ စီၤစီလူးအဃၢၤ ဒီးစီၤဒၤဝံးအလီၢ် အိၣ်ကလီလီၤ.
\v 26 ဘၣ်ဆၣ်ဒီးတၢ် လၢမုၢ်တနံၤန့ၣ် စီၤစီလူးတကတိၤဘၣ်တၢ်ဘၣ်. အ ဂ့ၢ်ဒ်အံၤ, ဆိကမိၣ်ဝဲ, တၢ်ဘၣ်အီၤတမံၤမံၤ, ဒီးတကဆှီ ဘၣ်, မ့ၢ်မးတကဆှီဘၣ်လီၤ.
\p
\v 27 ဒီးတၢ်မၤအသးလၢမုၢ်ဆ့ၣ်ထီၣ်တနံၤန့ၣ်, လါထီၣ်ခံ နံၤတနံၤန့ၣ် စီၤဒၤဝံးအလီၢ်အိၣ်ကလီ, ဒီးစီၤစီလူးစံး လၢအဖိခွါစီၤယိနၤသၣ်, မဟါတနံၤမ့ၢ်ဂ့ၤ, အအံၤတ နံၤမ့ၢ်ဂ့ၤ, စီၤယံးၡဲအဖိခွါတဟဲအီၣ်တၢ်မ့ၢ်အဘၣ်မနုၤ လဲၣ်.
\p
\v 28 ဒီးစီၤယိနၤသၣ်စံးဆၢစီၤစီလူး, စီၤဒၤဝံးဃ့ယၤသပှၢ် တၢၢ်ဒ်သိးအကလဲၤတၢ်ဆူ ဘ့ၤသလ့ဃ့ၣ်,
\v 29 ဒီးစံးဝဲ ဒၣ်, ပျၢ်ယၤတက့ၢ်. အဂ့ၢ်ဒ်အံၤ, ပပှၤဟံၣ်ဖိမၤဘူၣ်တၢ် လၢဝ့ၢ်ပူၤ, ဒီးယဒီပုၢ်ဝဲၢ်မၤလိာ်ယၤ, ဒီးယမ့ၢ်ဘၣ်ဘျုး ဘၣ်ဖှိၣ်လၢနမဲာ်ဒီး, ပျၢ်လၢ်ယၤဒ်သိးယကထံၣ်ယဒီ ပုၢ်ဝဲၢ်တဖၣ်န့ၣ်တက့ၢ်. မၤသးဒ်န့ၣ်ဒီးတဟဲဘၣ်ဝဲဆူ စီၤပၤအစီၢ်နီၤခိၣ်ဘၣ်.
\p
\v 30 ဒီးစီၤစီလူးအသးထီၣ်ဘၣ်စီၤယိနၤသၣ်, ဒီးစံးဘၣ် အီၤ, နဲဒၣ်ပှၤအနၢ်က့ၣ်, ဒီးတၢ်ပူထီၣ်အဖိဧၢ, နဃုထၢ စီၤယံးၡဲအဖိခွါလၢနမဲာ်ဆှးဒၣ်နဲအဂီၢ်, ဒီးလၢနမိၢ်အ တၢ်အိၣ်ဘ့ၣ်ဆ့အတၢ်မဲာ်ဆှးအဂီၢ်န့ၣ်, ယတသ့ၣ်ညါ ဘၣ်ဧါ.
\v 31 အဂ့ၢ်ဒ်အံၤ, မုၢ်နံၤတဖၣ်လၢစီၤယံးၡဲအဖိခွါမူ ဝဲလၢဟီၣ်ခိၣ်ချၢခဲလၢာ်န့ၣ်နဲဒၣ်မ့ၢ်ဂ့ၤ, နဘီနမုၢ်မ့ၢ်ဂ့ၤ, တအိၣ်ကျၢၤဘၣ်. ဒီးခဲကနံၣ်အံၤ, မၢလီၤတၢ်, ဒီးဟဲ စိာ်အီၤဆူယအိၣ်တက့ၢ်. အဂ့ၢ်ဒ်အံၤ, မ့ၢ်တၢ်သံဖိလီၤ.
\p
\v 32 ဒီးစီၤယိနၤသၣ်စံးဆၢအပၢ်စီၤစီလူး, ဒီးစံးဘၣ်အီၤ, ကဘၣ်တၢ်မၤသံအီၤ မ့ၢ်အဘၣ်မနုၤလဲၣ်, မ့ၢ်အမၤမနုၤ တမံၤလဲၣ်.
\p
\v 33 ဒီးစီၤစီလူးဆဲးဘီတဘ့ၣ် ဒ်သိးအကဆဲးဘၣ်အီၤလီၤ. ဒီးစီၤယိနၤသၣ်သ့ၣ်ညါဝဲလၢ အပၢ်တိာ်ဝဲလၢအကမၤ သံစီၤဒၤဝံးလီၤ.
\v 34 ဒီးစီၤယိနၤသၣ်အသးထီၣ်ကဲၤထီၣ်, ဒီးဂဲၤဆၢထၢၣ်လၢစီၢ်နီၤခိၣ်, ဒီးလါထီၣ်ခံနံၤတနံၤန့ၣ် တအီၣ်ဘၣ်တၢ်ဘၣ်. အဂ့ၢ်ဒ်အံၤ, အသးတမုာ်ဘၣ်လၢ စီၤဒၤဝံးအဃိလီၤ. အဂ့ၢ်ဒ်အံၤ, အပၢ်ဒုးမဲာ်ဆှးအီၤလီၤ.
\p
\v 35 ဒီးမုၢ်ဆ့ၣ်ထီၣ်န့ၣ်တၢ်မၤအသးလၢ စီၤယိနၤသၣ်ဖဲ အဆၢအကတီၢ်လၢအသ့ၣ်ပာ်ဒီးစီၤဒၤဝံးန့ၣ် လဲၤထီၣ် ဆူတၢ်ပျီပူၤ, ဒီးဖိၣ်သၣ်ခွါတဂၤအိၣ်ဒီးအီၤလီၤ.
\p
\v 36 ဒီးစံးဘၣ် ဖိၣ်သၣ်ခွါတဂၤန့ၣ် ဃ့ၢ်ဃုန့ၢ်ပျၢ်တဖၣ် လၢယကခးအီၤတက့ၢ်. ဒီးဖိၣ်သၣ်ခွါဃ့ၢ်အဖၢမုၢ်ဒီး, ခးဝဲပျၢ်တဘ့ၣ်လၢအမဲာ်ညါလီၤ.
\v 37 ဒီးတုၤဖိၣ်သၣ်ခွါလဲၤတုၤလၢပျၢ်လၢ စီၤယိနၤသးခးဝဲအလီၢ်ဒီး, စီၤယိနၤသၣ်ကိးထီၣ်ထွဲဖိၣ်သၣ်ခွါအခံ, ဒီးစံးဝဲဒၣ်, ပျၢ်အိၣ်လၢညါတမ့ၢ်ဘၣ်ဧါ.
\v 38 ဒီးစီၤယိ နၤသၣ်ကိးထီၣ်ထွဲဖိၣ်သၣ်ခွါအခံ, မၤချ့ချ့, ဃ့ၢ်, အိၣ် ဒၣ်ကလိာ်တဂ့ၤ. ဒီးစီၤယိနၤသၣ် အဖိၣ်သၣ်ခွါထၢ ထီၣ်အပျၢ်တဖၣ်, ဒီးဟဲက့ၤဆူအကစၢ်အအိၣ်လီၤ.
\p
\v 39 ဒီးဖိၣ်သၣ်ခွါန့ၣ် တသ့ၣ်ညါဘၣ်တၢ်ဘၣ်, သ့ၣ်ညါ ထဲစီၤယိနၤသၣ်ဒီးစီၤဒၤဝံးဧိၤလီၤ.
\v 40 ဒီးစီၤယိနၤသၣ် ဟ့ၣ်အစုကဝဲၤလၢဖိၣ်သၣ်ခွါလၢအအိၣ်ဒီးအီၤ, ဒီးစံး ဘၣ်အီၤ, လဲၤစိာ်ဆူဝ့ၢ်ပူၤတက့ၢ်.
\p
\v 41 ဒီးဖိၣ်သၣ်ခွါန့ၣ် ဟးထီၣ်ကွံာ်ဝံၤဒီး, စီၤဒၤဝံးဂဲၤဆၢ ထၢၣ်လၢအလီၢ်လၢ ကလံၤထံးတခီ, ဒီးထိၣ်လီၤပှီၤ အသး, ဒီးဆုးလီၤအခိၣ်သၢစု, ဒီးနၢမူလိာ်အသး, ဒီး အမဲာ်ထံလီၤဝဲခံဂၤလိာ်, ဒီးစီၤဒၤဝံးမၤအါတက့ၢ်လီၤ.
\p
\v 42 ဒီးစီၤယိနၤသၣ်စံးဘၣ်စီၤဒၤဝံး, လဲၤတၢ်မုာ်မုာ်တ က့ၢ်. အဂ့ၢ်ဒ်အံၤပဆိၣ်တၢ်ခံဂၤလိာ်လၢယွၤအမံၤ, ဒီး စံးမ်ယွၤအိၣ်ဒီးယၤဒီးနၤအဘၢၣ်စၢၤ, ဒီးလၢယချံယ သၣ်ဒီးနချံနသၣ်အဘၢၣ်စၢၤ, လီၤထူလီၤယိာ်တက့ၢ်. ဒီးစီၤဒၤဝံးဂဲၤဆၢထၢၣ်, ဒီးဟးဝဲ, ဒီးစီၤယိနၤသၣ်က့ၤ ကဒါက့ၤဆူဝ့ၢ်ပူၤလီၤ.
\c 21
\cl ၂၁
\p
\v 1 ဒီးစီၤဒၤဝံးဟဲဝဲဆူနိၤဘးအပူၤ, ဆူပှၤလုၢ်တၢ်အဒိၣ် စီၤအဃံၤမ့လ့းအအိၣ်လီၤ. ဒီးမ့ၢ်အဘၣ်သဃိာ်ဒီးစီၤ ဒၤဝံးဒီး, စီၤအဃံၤမ့လ့းပျံၤဝဲ, ဒီးစံးဘၣ်အီၤ, နအိၣ် တဂၤဃီ, ဒီးပှၤတအိၣ်ဘၣ်ဒီးနၤနီတဂၤဘၣ်န့ၣ်မ့ၢ် အဘၣ်မနုၤလဲၣ်.
\p
\v 2 ဒီးစီၤဒၤဝံးစံးဘၣ်ပှၤလုၢ်တၢ်အဒိၣ် စီၤအဃံၤမ့လ့း, စီၤပၤမၤလိာ်ယၤလၢတၢ်တမံၤ, ဒီးစံးဘၣ်ယၤ, ဒုးသ့ၣ် ညါပှၤလၢတၢ်လၢယမၢနမၤတၢ်အဂ့ၢ်အကျိၤ, ဒီးတၢ် လၢယမၤလိာ်နၤန့ၣ်နီတဂၤတဂ့ၤ, ဒီးယပာ်လီၤယခ့ ယပှၤဖဲအံၤဖဲနုၤလီၤ.
\v 3 ဒီးခဲကနံၣ်အံၤတၢ်အိၣ်လၢနစု အဖီလာ်န့ၣ် မ့ၢ်မနုၤတမံၤလဲၣ်. ဟ့ၣ်လီၤယၤလၢကိၣ် ယဲၢ်လိၣ်လၢယစုပူၤတက့ၢ်. မ့တမ့ၢ်ဘၣ်ဒ်န့ၣ်ဒီး, တၢ် လၢနထံၣ်န့ၢ်ဘၣ်တဖၣ်န့ၣ်လီၤ.
\p
\v 4 ဒီးပှၤလုၢ်တၢ်အဒိၣ်စံးဆၢစီၤဒၤဝံး ဒီးစံးဘၣ်အီၤ, ကိၣ် အတစီတဆှံတအိၣ်ဘၣ်လၢ ယစုအဖီလာ်ဘၣ်. ပှၤ ဖိၣ်သၣ်ခွါတဖၣ်န့ၣ် မ့ၢ်ထဲအဟးဆှဲးပိာ်မုၣ်န့ၣ်ဒီး, ကိၣ်စီဆှံအိၣ်ဝဲလီၤ.
\p
\v 5 ဒီးစီၤဒၤဝံးစံးဆၢပှၤလုၢ်တၢ်အဒိၣ်ဒီးစံးဘၣ်အီၤ, လၢ ယဟးထီၣ်န့ၣ် ပိာ်မုၣ်တအိၣ်ဒီးပှၤ သၢနံၤညါဃၣ် ဃၣ်, ဒီးပှၤဖိၣ်သၣ်ခွါအလီခီတဖၣ်န့ၣ်စီဆှံဝဲ, ဒီးကိၣ် န့ၣ်မၤသးဒ်အတစီတဆှံဘၣ်အသိးလီၤ. အဂ့ၢ်ဒ်အံၤ, အဂၤတဖၣ်ဘၣ်တၢ်ပာ်စီဆှံအီၤလၢ လီၤခီပူၤလၢမုၢ် မဆါတနံၤအံၤလီၤ.
\p
\v 6 ဒီးပှၤလုၢ်တၢ်အဒိၣ်န့ၣ် ဟ့ၣ်အီၤလၢတၢ်အစီအဆှံ လီၤ. အဂ့ၢ်ဒ်အံၤ, ကိၣ်တအိၣ်ဘၣ်ဖဲန့ၣ်ဘၣ်. အိၣ်ထဲတၢ် မဲာ်ညါကိၣ်လၢ တၢ်ဟံးန့ၢ်ဝဲလၢယွၤအမဲာ်ညါဒ်သိး အကပာ်က့ၤကိၣ်လၢ မုၢ်တနံၤလၢအဟံးန့ၢ်ဝဲန့ၣ်လီၤ.
\p
\v 7 ဒီးတၢ်လၢမုၢ်တနံၤန့ၣ် မတၤတဂၤ စီၤစီလူးအခ့အ ပှၤတဂၤ, ဘၣ်တၢ်တြီအလဲၤတၢ်, ဒီးအိၣ်ဝဲလၢယွၤအ မဲာ်ညါ, ဒီးအမံၤမ့ၢ်စီၤဒိအ့း, ဒီးမ့ၢ်ပှၤအဒိၣ်ဖိ, ဒီးစီၤစီ လူးအပှၤကွၢ်ဂီၤဖံးတဖၣ်အခိၣ်လီၤ.
\p
\v 8 ဒီးစီၤဒၤဝံးစံးဘၣ်စီၤအဃံၤမ့လ့း, ဘီမ့ၢ်ဂ့ၤ, နးမ့ၢ်ဂ့ၤ, တအိၣ်ဘၣ်လၢနစုအဖီလာ်ဘၣ်ဧါ. အဂ့ၢ်ဒ်အံၤ, ယ နးမ့ၢ်ဂ့ၤ, ယစုကဝဲၤမ့ၢ်ဂ့ၤ, ယတဟဲစိာ်ဘၣ်. အဂ့ၢ်ဒ် အံၤ, စီၤပၤအတၢ်န့ၣ်ဘၣ်မၤဝဲချ့သဒံးလီၤ.
\p
\v 9 ဒီးပှၤလုၢ်တၢ်အဒိၣ်စံးဝဲဒၣ်, ပှၤဖလ့ၡသးဖိစီၤကၤ လယးလၢနမၤသံအီၤလၢ တၢ်ပၢၤခိၣ်အ့လးတဂၤအ နးန့ၣ်, ကွၢ်ကွၢ်, အိၣ်ဝဲဘိၣ်အသးလၢတၢ်ကံးညာ်လၢ အ့ဖိးအချၢဃံန့ၣ်လီၤ. မ့ၢ်ဘၣ်နသးလၢနဟံးန့ၢ်အဝဲ န့ၣ်ဒီး, ဟံးန့ၢ်တက့ၢ်. အဂ့ၢ်ဒ်အံၤ, လၢအဝဲတဘ့ၣ်အ မဲာ်ညါန့ၣ်အဂၤတအိၣ်ဘၣ်ဖဲအံၤဘၣ်. ဒီးစီၤဒၤဝံးစံး ဝဲဒၣ်, တၢ်ဒ်အဝဲတဘ့ၣ်အသိးန့ၣ် တအိၣ်ဘၣ်. ဟ့ၣ် လၢ်ယၤတက့ၢ်.
\p
\v 10 ဒီးစီၤဒၤဝံးဂဲၤဆၢထၢၣ်, ဒီးဃ့ၢ်လၢမုၢ်တနံၤန့ၣ်လၢ တၢ်ပျံၤစီၤစီလူးအဃိ, ဒီးလဲၤဝဲဆူကၤသးအစီၤပၤစီၤ အၤကံၣ်အအိၣ်လီၤ.
\p
\v 11 ဒီးစီၤအၤကံၣ်အခ့အပှၤစံးဘၣ်အီၤ, ပှၤတဂၤအံၤမ့ၢ် ထံဧိၤကီၢ်ဧိၤအစီၤပၤဒၤဝံးတမ့ၢ်ဘၣ်ဧါ. ပှၤစံးဆၢလိာ် အသးလၢတၢ်ဂဲၤကလံၣ်, စီၤစီလူးမၤသံလံအပှၤကထိတဖၣ်, ဒီးစီၤဒၤဝံးန့ၣ်အပှၤကလးတဖၣ်လံန့ၣ်, တန့ၢ်ဘၣ်ဧါ.
\p
\v 12 ဒီးစီၤဒၤဝံးပာ်တၢ်ကတိၤတဖၣ်န့ၣ်လၢ အသးကံၣ် ပူၤ, ဒီးပျံၤကၤသးအစီၤပၤ စီၤအၤကံၣ်ဒိၣ်မးလီၤ.
\v 13 ဒီး လဲက့ၤအသးလၢအမဲာ်ညါ, ဒီးပာ်ပျုၢ်အသးလၢအစု ပူၤ, ဒီးကွဲးတၢ်ကလီကလီလၢပဲတရီအတြဲၤလိၤ, ဒီး အထူးပျ့ၤထံယွၤလီၤလၢအခၣ်ဆူၣ်အလိၤလီၤ.
\p
\v 14 ဒီးစီၤအၤကံၣ်စံးဘၣ်အခ့အပှၤ, ကွၢ်ကွၢ်, ပှၤတဂၤ အံၤမ့ၢ်ပှၤအပျုၢ်လီၤ. သုဟဲစိာ်အီၤဆူယအိၣ်မ့ၢ်အဘၣ် မနုၤလဲၣ်.
\v 15 မ့ၢ်လၢပှၤပျုၢ်တအိၣ်ဒီးယၤဘၣ်ဒီး, သုဟဲ စိာ်ပှၤတဂၤအံၤ ဒ်သိးအကမၤပှၤပျုၢ်အတၢ်လၢယမဲာ် ညါဧါ. ပှၤတဂၤအံၤကဟဲနုာ်လၢယဟံၣ်ပူၤဧါ.
\c 22
\cl ၂၂
\p
\v 1 ဒီးစီၤဒၤဝံးဟးထီၣ်ဖဲန့ၣ်, ဒီးထူၣ်ဖျဲးဝဲဆူတၢ်အိပူၤဧဒူးလၣ်, ဒီးတုၤအဒီပုၢ်ဝဲၢ်, ဒီးအပၢ်အပှၤဟံၣ်ဖိခဲလၢၣ် နၢ်ဟူဝဲဒီး, လဲၤလီၤဝဲဆူအအိၣ်လီၤ.
\v 2 ဒီးကယဲၢ်ပှၤ လၢအဘၣ်တၢ်နးတၢ်ဖှီၣ်, ဒီးကယဲၢ်ပှၤလၢအကမၢ် အိၣ်, ဒီးကယဲၢ်ပှၤလၢအသးတမံဘၣ်တဂၤလၢ်လၢ်န့ၣ် အိၣ်ဖှိၣ်ရိဖှိၣ်ဝဲလၢအအိၣ်, ဒီးအဝဲဒၣ်ကဲထီၣ်အခိၣ် လၢအဖီခိၣ်, ဒီးပှၤကညီလွံၢ်ကယၤဃၣ်ဃၣ်အိၣ်ဝဲဒီး အီၤလီၤ.
\p
\v 3 ဒီးစီၤဒၤဝံးဟးထီၣ်ဖဲန့ၣ်ဆူမံးစပၤ လၢမိၤအးအပူၤ, ဒီးစံးဘၣ်မိၤအးအစီၤပၤ, ဒုးဟဲထီၣ်လၢ်ယမိၢ်ယပၢ်ဒီး ဒုးအိၣ်အီၤဒီးသုတုၤယသ့ၣ်ညါတၢ်လၢ ယွၤကမၤလၢ ယဂီၢ်တက့ၢ်.
\v 4 ဒီးဟဲစိာ်အီၤဆူမိၤအးအစီၤပၤအအိၣ်, ဒီးကယဲၢ်မုၢ်နံၤလၢစီၤဒၤဝံးအိၣ်ဝဲလၢ တိာ်ပူၤခဲလၢာ် န့ၣ်အိၣ်ဝဲဆိးဝဲဒီးစီၤပၤလီၤ.
\p
\v 5 ဒီးဝံစီၤကးစံးဘၣ်စီၤဒၤဝံး, အိၣ်လၢတိာ်ပူၤန့ၣ်တဂ့ၤ. ဟးထီၣ်, ဒီးလဲၤဆူကီၢ်ယူဒၤတက့ၢ်. ဒီးစီၤဒၤဝံးဟး ထီၣ်ဝဲဒီးလဲၤဝဲဆူပှၢ်လၢ်ကျါဃ့ၤရ့းလီၤ.
\p
\v 6 ဒီးစီၤစီလူးနၢ်ဟူဝဲလၢ ပှၤသ့ၣ်ညါစီၤဒၤဝံးဒီးပှၤအိၣ် ဒီးအီၤ, ဒီးစီၤစီလူးအိၣ်ဝဲဆိးဝဲလၢ ကံဘဧၤအပူၤ, အိၣ် ဒီးဘီတဘ့ၣ်လၢအစုပူၤ, လၢသ့ၣ်တထံးအဖီလာ်အိၣ် လၢရၤမါအပူၤ, ဒီးအခ့အပှၤအိၣ်ဝးတရံးဆၢထၢၣ်လၢ အဃၢၤလီၤ.
\v 7 ဒီးစီၤစီလူးစံးဘၣ်အခ့အပှၤလၢအဆၢ ထၢၣ်လၢအဃၢၤ, ကနၣ်လၢ်တက့ၢ်, ပှၤဘံၣ်ယၤမံၣ် ဖိသ့ၣ်ဧၢ, စီၤယံးၡဲအဖိခွါကဟ့ၣ်သု ကိးဂၤဒဲးလၢစံာ် ဧိၤပှဲၤဧိၤဒီး တၤသၣ်အလီၢ်တဖၣ်, ဒီးပာ်သုလၢပှၤတ ကထိအခိၣ်, ဒီးပှၤတကယၤအခိၣ်,
\v 8 ဒ်သိးသုဝဲခဲလၢာ် ကအၢၣ်လီၤအီလီၤတၢ်ထီဒါယၤဧါ. ဒီးပှၤလၢအဒုး သ့ၣ်ညါယၤလၢ ယဖိခွါအၢၣ်လီၤအီလီၤတၢ်ဒီးစီၤယံး ၡဲအဖိခွါ, ဒီးပှၤလၢအသးအုးလၢယဂီၢ် လၢသုကျါ, ဒီး ပှၤလၢအဒုးသ့ၣ်ညါယၤလၢယဖိခွါ ထိၣ်ဂဲၤယခ့ယပှၤ ထီဒါယၤဒ်သိးအကခိးတၢ်ခူသူၣ်ဒ်လၢ မုၢ်တနံၤအံၤ အသိးန့ၣ်တအိၣ်ဘၣ်နီတဂၤဘၣ်ဧါ.
\p
\v 9 ဒီးပှၤအဒိၣ်ဖိစီၤဒိအ့းလးအအိၣ်လၢ စီၤစီလူးအခ့အ ပှၤအဖီခိၣ်န့ၣ် စံးဆၢတၢ်ဒီးစံးဝဲဒၣ်, ယထံၣ်စီၤယံးၡဲ အဖိခွါဟဲလီၤလၢ နိၤဘးဆူစီၤအဃံးတူာ်အဖိခွါစီၤ အဃံၤမ့လ့းအအိၣ်လီၤ.
\v 10 ဒီးအဝဲဒၣ်သံကွၢ်တၢ်လၢ ယွၤလၢအဂီၢ်, ဒီးဟ့ၣ်အီၤလၢတၢ်အီၣ်တၢ်အီ, ဒီးဟ့ၣ် အီၤလၢပှၤဖလ့ၡသးဖိစီၤကၤလယးအနးတဘ့ၣ်လီၤ.
\p
\v 11 ဒီးစီၤပၤမၢပှၤလဲၤကိးန့ၢ်ပှၤလုၢ်တၢ်အဒိၣ်, စီၤအဃံး တူာ်အဖိခွါစီၤအဃံၤမ့လ့း, ဒီးအပၢ် အပှၤဟံၣ်ဖိခဲ လၢာ်, ပှၤလုၢ်တၢ်အဒိၣ်လၢအအိၣ်ဝဲလၢနိၤဘးအပူၤ, ဒီးဟဲဝဲဆူစီၤပၤအအိၣ်ခဲလၢာ်လီၤ.
\p
\v 12 ဒီးစီၤစီလူးစံးဝဲဒၣ်, စီၤအဃံးတူာ်အဖိခွါဧၢ, ကနၣ် လၢ်တက့ၢ်. ဒီးစံးဆၢဝဲဒၣ်, ကွၢ်ကွၢ်, ယၤလီၤ, ကစၢ် ဧၢ,
\v 13 ဒီးစီၤစီလူးစံးဘၣ်အီၤ သုအၢၣ်လီၤအီလီၤတၢ် ထီဒါယၤ, နဲဒၣ်ဒီးစီၤယံးၡဲအဖိခွါ, လၢနဟ့ၣ်အီၤလၢ ကိၣ်, ဒီးနးတဘ့ၣ်, ဒီးသံကွၢ်ယွၤလၢအဂီၢ် ဒ်သိးအ ကဂဲၤဆၢထၢၣ်ထီဒါယၤ, ဒ်သိးအကခိးတၢ်ခူသူၣ်ဒ် လၢမုၢ်မဆါတနံၤအံၤအသိးန့ၣ်မ့ၢ်အဘၣ်မနုၤလဲၣ်.
\p
\v 14 ဒီးစီၤအဃံၤမ့လ့းစံးဆၢစီၤပၤဒီးစံးဝဲဒၣ်, မ့ၢ်မတၤအ ကလုၢ်တီလၢနခ့နပှၤအကျါ ထဲသိးဒီးစီၤဒၤဝံးလၢအ မ့ၢ်စီၤပၤအမာ်, ဒီးလဲၤနုာ်ဒၣ်တၢ်ဆူနအိၣ်, ဒီးအိၣ် ဒီးအလၤအကပီၤလၢနဟံၣ်ပူၤန့ၣ်တဂၤလဲၣ်.
\v 15 တၢ် လၢမုၢ်တနံၤန့ၣ် ယသံကွၢ်သီတၢ်လၢယွၤလၢအဂီၢ်န့ၢ် ဧါ. မ်အသုတမၤအသးဒ်န့ၣ်တဂ့ၤ, မ်စီၤပၤအသုတ ပာ်တၢ်လၢအခ့အပှၤအလိၤ, ဒီးလၢယပၢ်အပှၤဟံၣ်ဖိ ခဲလၢာ်အလီၤနီတမံၤတဂ့ၤ. အဂ့ၢ်ဒ်အံၤ, အဆံးမ့ၢ်ဂ့ၤ, အဒိၣ်မ့ၢ်ဂ့ၤ, လၢတၢ်အံၤခဲလၢာ်အပူၤန့ၣ် နခ့နပှၤတ သ့ၣ်ညါဘၣ်တၢ်နီတမံၤဘၣ်.
\p
\v 16 ဒီးစီၤပၤစံးဝဲဒၣ်, စီၤအဃံၤမ့လ့းဧၢ, သံဒီးနကသံ လီၤ. နဲဒၣ်ဒီးနပၢ်အပှၤဟံၣ်ဖိခဲလၢာ်လီၤ.
\p
\v 17 ဒီးစီၤပၤစံးဘၣ်ပှၤဃ့ၢ်တၢ်ဖိလၢ အဆၢထၢၣ်လၢအ ဃၢၤန့ၣ်ဃၣ်သုသး, ဒီးမၤသံယွၤအပှၤလုၢ်တၢ်အဒိၣ် တဖၣ်တက့ၢ်. အဂ့ၢ်ဒ်အံၤ, အစုအိၣ်ဝဲစ့ၢ်ကီးဒီးစီၤဒၤ ဝံး, ဒီးလၢအဃ့ၢ်ထီၣ်ကွံာ်န့ၣ်သ့ၣ်ညါဝဲ, ဒီးတဒုးသ့ၣ် ညါဘၣ်ယၤအဃိန့ၣ်လီၤ. ဒီးစီၤပၤအခ့အပှၤတယူာ် ထီၣ်ဘၣ်အစု ဒ်သိးအကကျီကွံာ်ယွၤအပှၤလုၢ်တၢ်အ ဒိၣ်တဖၣ်ဘၣ်.
\p
\v 18 ဒီးစီၤပၤစံးဘၣ်စီၤဒိအ့း, ဃၣ်နသးဒီးကျီကွံာ်ပှၤလုၢ် တၢ်အဒိၣ်တဖၣ်န့ၣ်တက့ၢ်. ဒီးပှၤအဒိၣ်ဖိစီၤဒိအ့းဃၣ် ဃီၤအသး, ဒီးကျီကွံာ်ပှၤလုၢ်တၢ်အဒိၣ်တဖၣ်, ဒီးတၢ် လၢမုၢ်တနံၤန့ၣ် မၤသံပှၤလၢအသိးအ့ဖိးတၢ်ဖှီဝါက ကဆှၣ်, ဃိးဆံယဲၢ်ဂၤလီၤ.
\p
\v 19 ဒီးပှၤလုၢ်တၢ်အဒိၣ်အဝ့ၢ်နိၤဘးန့ၣ် ကျီကွံာ်ဝဲလၢနး အကနၣ်, ပိာ်မုၣ်မ့ၢ်ဂ့ၤ, ပိာ်ခွါမ့ၢ်ဂ့ၤ, ဖိဒံဖိသၣ်မ့ၢ်ဂ့ၤ, ပှၤအီၣ်နုၢ်မ့ၢ်ဂ့ၤ, ဂီၤဖံးမ့ၢ်ဂ့ၤ, ကသ့ၣ်ယီၤမ့ၢ်ဂ့ၤ, သိဒီး မဲာ်တဲးလဲးမ့ၢ်ဂ့ၤ, ကျီကွံာ်ဝဲလၢနးအကနၣ်လီၤ.
\p
\v 20 ဒီးစီၤအဃံးတူာ်အဖိခွါ စီၤအဃံၤမ့လ့းအဖိခွါတဂၤ အမံၤစီၤအ့ဘယၤသၢ်န့ၢ်ထူၣ်ဖျဲးဝဲ, ဒီးဃ့ၢ်ပိာ်စီၤဒၤဝံး အခံလီၤ.
\v 21 ဒီးစီၤအ့ဘယၤသၢ်န့ၣ်ဒုးနဲၣ်စီၤဒၤဝံးလၢစီၤ စီလူးမၤသံတ့ၢ် ယွၤအပှၤလုၢ်တၢ်အဒိၣ်တဖၣ်န့ၣ်လီၤ.
\p
\v 22 ဒီးစီၤဒၤဝံးစံးဘၣ်စီၤအ့ဘယၤသၢ်, တၢ်လၢမုၢ်တနံၤ လၢစီၤဒိအ့းအိၣ်ဖဲန့ၣ်ယသ့ၣ်ညါလၢအကစံးဘၣ်စီၤစီ လူးသပှၢ်တၢၢ်လီၤ. ယဒုးမၤသံနပၢ်အပှၤဟံၣ်ဖိခဲလၢာ် လီၤ.
\v 23 အိၣ်ဒီးယၤတက့ၢ်, ပျံၤတၢ်တဂ့ၤ, အဂ့ၢ်ဒ်အံၤ, ပှၤ လၢအဃုယသးသမူဃုနသးသမူန့ၣ်လီၤ. အဂ့ၢ်ဒ်အံၤ, နအိၣ်ဒီးယၤအံၤတၢ်အံးက့ၤကွၢ်က့ၤအိၣ်လီၤ.
\c 23
\cl ၂၃
\p
\v 1 ဒီးပှၤဒုးနဲၣ်စီၤဒၤဝံး, ဒီးစံးဘၣ်အီၤ, ကွၢ်ကွၢ်, ပှၤဖလ့ ၡသးဖိ ဒုးတၢ်ဒီးကံလၤ, ဒီးမၤန့ၢ်ဆူၣ်တၢ်အိၣ်လၢ ကြဲၢ်တဖၣ်အပူၤလီၤ.
\p
\v 2 ဒီးစီၤဒၤဝံးသံကွၢ်တၢ်လၢယွၤ, ဒီးစံးဝဲဒၣ်, ယကလဲၤ ကျီကွံာ်ပှၤဖလ့ၡသးဖိန့ၣ်, ဒီးအုၣ်က့ၤခီၣ်က့ၤကံလၤ ဧါ. ဒီးယွၤစံးဘၣ်စီၤဒၤဝံး, လဲၤတၢ်, ဒီးအုၣ်က့ၤခီၣ် က့ၤကံလၤန့ၣ်တက့ၢ်.
\p
\v 3 ဒီးစီၤဒၤဝံးအပှၤကညီစံးဘၣ်အီၤ, ကွၢ်ကွၢ်, ပပျံၤတၢ်ဖဲ အံၤလၢယူဒၤအပူၤလီၤ. ပမ့ၢ်လဲၤတၢ်ဆူကံလၤထီဒါ ပှၤဖလ့ၡသးဖိအပှၤသုးမုၢ်ဒီး, ဒိၣ်တက့ၢ်ဆံးဒိၣ်လဲၣ်.
\p
\v 4 ဒီးစီၤဒၤဝံးသံကွၢ်ကဒီးတၢ်လၢယွၤလီၤ. ဒီးယွၤစံး ဆၢတၢ်, ဒီးစံးဝဲဒၣ်, ဂဲၤဆၢထၢၣ်, လဲၤလီၤဆူကံလၤတ က့ၢ်. အဂ့ၢ်ဒ်အံၤ, ယကဟ့ၣ်လီၤပှၤဖ့လ့ၡသးဖိလၢနစု ပူၤလီၤ.
\p
\v 5 ဒီးစီၤဒၤဝံး, ဒီးအပှၤကညီလဲၤဆူကံလၤ, ဒီးဒုးတၢ်ဒီး ပှၤဖလ့ၡသးဖိ, ဒီးဟဲက့ၤစိာ်အဆၣ်ဖိကီၢ်ဖိအဒၢ, ဒီး ကျီအီၤဒီးတၢ်ကျီကွံာ်ဖးဒိၣ်, ဒီးစီၤဒၤဝံးအုၣ်က့ၤခီၣ် က့ၤပှၤကံလးဖိလီၤ.
\p
\v 6 ဒီးတုၤစီၤအဃံၤမ့လ့းအဖိခွါ စီၤအ့ဘယၤသၢ်န့ၢ်ဃ့ၢ် ဝဲဆူစီၤဒၤဝံးအအိၣ်ဆူကံလၤန့ၣ်ဒီး, တၢ်မၤအသးလၢ အဟဲလီၤဝဲအိၣ်ဒီးအ့ဖိးတဘ့ၣ်လၢအစုပူၤလီၤ.
\p
\v 7 ဒီးပှၤစံးဘၣ်စီၤစီလူးလၢ စီၤဒၤဝံးဟဲဝဲဆူကံလၤအ အပူၤလီၤ. ဒီးစီၤစီလူးစံးဝဲဒၣ်, ယွၤဟ့ၣ်လီၤကွံာ်လံ အီၤလၢယစုပူၤလံ, အဂ့ၢ်ဒ်အံၤ, မ့ၢ်အလဲၤနုာ်လၢဝ့ၢ်တ ဝ့ၢ်အပူၤလၢအအိၣ်ဒီးတြဲၤဒီး တြဲၤအဘိတဖၣ်ဒီး, တၢ် ကးတံာ်ဃာ်အီၤလီၤ.
\p
\v 8 ဒီးစီၤစီလူးဒုးအိၣ်ဖှိၣ်ပှၤဂီၢ်မုၢ်ခဲလၢာ် လၢအကဒုး သုး, ဒ်သိးအကလဲၤဆူကံလၤ, ဒီးကဝီၤဃာ်စီၤဒၤဝံး အပှၤကညီတဖၣ်လီၤ.
\p
\v 9 ဒီးစီၤဒၤဝံးသ့ၣ်ညါဝဲလၢ စီၤစီလူးကူၣ်ထီၣ်ခူသူၣ်တၢ် အၢထီဒါအီၤ, ဒီးစံးဘၣ်ပှၤလုၢ်တၢ်အဒိၣ်စီၤအ့ဘယၤ သၢ်, ဟဲစိာ်အ့ဖိးတဘ့ၣ်န့ၣ်ဖဲအံၤတက့ၢ်.
\p
\v 10 ဒီးစီၤဒၤဝံးစံးဝဲဒၣ်, ယွၤအံၣ်စရ့လးအကစၢ်ဧၢ, နခ့ နပှၤနၢ်ဟူလံသပှၢ်တၢၢ် လၢစီၤစီလူးဃုဟဲဆူကံလၤ ဒ်သိးအကမၤဟးဂီၤဝ့ၢ်န့ၣ်လၢယဃိလီၤ.
\v 11 ပှၤကံလၤ ဖိကဟ့ၣ်လီၤကွံာ်ယၤလၢအစုပူၤဧါ. ဒ်နခ့နပှၤနၢ်ဟူ တၢ်အသိးန့ၣ် စီၤစီလူးကဟဲလီၤစ့ၢ်ကီးဧါ. ယွၤအံၣ်စ ရ့လးအကစၢ်ဧၢ, စံးဘၣ်လၢ်နခ့နပှၤတက့ၢ်. ဒီးယွၤစံး ဝဲဒၣ်, ကဟဲလီၤဝဲလီၤ.
\p
\v 12 ဒီးစီၤဒၤဝံးစံးဝဲဒၣ်, ပှၤကံလၤဖိကဟ့ၣ်လီၤကွံာ်ယၤ ဒီးယပှၤကညီတဖၣ်လၢ စီၤစီလူးအစုပူၤဧါ. ဒီးယွၤစံး ဝဲဒၣ်, ကဟ့ၣ်လီၤကွံာ်ဝဲလီၤ.
\p
\v 13 ဒီးစီၤဒၤဝံးဒီးအပှၤကညီ ဃုကယၤဃၣ်ဃၣ်ဟးထီၣ် ကွံာ်လၢကံလၤ, ဒီးလဲၤတၢ်ဖဲအလဲၤတၢ်သ့လီၤ. ဒီး ပှၤစံးဘၣ်စီၤစီလူးလၢစီၤဒၤဝံးပူၤဖျဲးလံန့ၣ်, ဒီးတလဲၤ ထီၣ်ဝဲဘၣ်.
\p
\v 14 ဒီးစီၤဒၤဝံးအိၣ်ဝဲဆိးဝဲလၢပှၢ်လၢ်ကျါ လၢလၢၢ်ဧိၤလ့ ဧိၤအပူၤ, ဒီးအိၣ်ဝဲလၢကစၢၢ်တဖျၢၣ်အလိၤလၢပှၢ်လၢ် ကျါစံဖးအပူၤ, ဒီးစီၤစီလူးဃုအီၤကိးမုၢ်နံၤမုၢ်နၤဒဲး, ဒီး ယွၤတဟ့ၣ်လီၤဘၣ်အီၤလၢအစုပူၤဘၣ်.
\p
\v 15 ဒီးစီၤဒၤဝံးထံၣ်ဝဲလၢ စီၤစီလူးဟဲထီၣ်ဃုအသးသမူ, ဒီးစီၤဒၤဝံးအိၣ်ဝဲလၢ စံဖးအပှၢ်မုၢ်ကနၢလၢပှၢ်လၢ်ကျါ လီၤ.
\v 16 ဒီးစီၤစီလူးအဖိခွါစီၤယိနၤသၣ်ဂဲၤဆၢထၢၣ်, ဒီးလဲၤဝဲဆူစီၤဒၤဝံးအအိၣ်လၢပှၢ်လၢ်ကျါ, ဒီးဒုးဆူၣ်ထီၣ်အ စုလၢယွၤအပူၤလီၤ.
\v 17 ဒီးစံးဘၣ်အီၤ, ပျံၤတၢ်တဂ့ၤ, အ ဂ့ၢ်ဒ်အံၤ, စီၤစီလူးယပၢ်အစု တထံၣ်န့ၢ်ဘၣ်နၤဘၣ်, ဒီးနကကဲထီၣ်စီၤပၤလၢအံၣ်စရ့လးအဖီခိၣ်, ဒီးယက ကဲထီၣ်ပှၤခံဂၤဒီးနၤ, ဒီးစီၤစီလူးယပၢ်သ့ၣ်ညါစ့ၢ်ကီး တၢ်ဒ်န့ၣ်လီၤ.
\p
\v 18 ဒီးအဝဲခံဂၤန့ၣ်အၢၣ်လီၤအီလီၤတၢ်လၢ ယွၤအမဲာ် ညါလီၤ. ဒီးစီၤဒၤဝံးအိၣ်လၢပှၢ်လၢ်ကျါ, ဒီးစီၤယိနၤ သၣ်က့ၤက့ၤဝဲဆူအဟံၣ်လီၤ.
\p
\v 19 ဒီးပှၤစံဖးဖိဟဲဝဲဆူစီၤစီလူးအအိၣ်ဆူကံဘဧၤ, ဒီးစံး ဝဲဒၣ်, စီၤဒၤဝံးပာ်ခူသူၣ်အသးဒီးပှၤလၢလၢၢ်ဧိၤလ့ဧိၤ အပူၤ, လၢပှၢ်လၢ်ကျါ, လၢကစၢၢ်ဃကံလၤအလိၤ လၢအအိၣ်လၢယံးၡံမိၣ်လၢကလံၤထံးတခီန့ၣ် တမ့ၢ် ဘၣ်ဧါ.
\v 20 ဒီးခဲကနံၣ်အံၤ, စီၤပၤဧၢ, ဟဲလီၤဒ်နဆၢဟဲ လီၤလၢနသးဒီဖျၢၣ်ညါအသိးန့ၣ်, ဒီးပဝဲဒၣ်တခီပ ကဟ့ၣ်လီၤကွံာ်အီၤလၢစီၤပၤအစုပူၤလီၤ.
\p
\v 21 ဒီးစီၤစီလူးစံးဝဲဒၣ်, မ်သုဘၣ်တၢ်ဆိၣ်ဂ့ၤလၢယွၤတ က့ၢ်. အဂ့ၢ်ဒ်အံၤ, သုသးအိၣ်ယၤလီၤ.
\v 22 က့ၤလၢ်, ဒီး ကတဲာ်ကတီၤဒံးတၢ်, ဒီးသ့ၣ်ညါဒီးကွၢ်တၢ်အလီၢ်ဖဲ အခီၣ်အိၣ်ဝဲ, ဒီးမ့ၢ်မတၤထံၣ်ဘၣ်အီၤဖဲန့ၣ်တက့ၢ်. အ ဂ့ၢ်ဒ်အံၤ, ပှၤစံးဘၣ်ယၤလၢအမၤတၢ်ဒီးတၢ်ကူၣ်သ့ ဒိၣ်မးလီၤ.
\v 23 ဒီးကွၢ်, ဒီးသ့ၣ်ညါကယဲၢ်အအိၣ်ခူသူၣ် အလီၢ်ဖဲအပာ်ခူသူၣ်အသးခဲလၢာ်, ဒီးဟဲကဒီးဆူယ အိၣ်ဒီးတၢ်သ့ၣ်ညါလီၤတံၢ်လီၤဆဲး, ဒီးယကလဲၤတၢ် ဒီးသုလီၤ. ဒီးမ့ၢ်အိၣ်ဝဲလၢ ကီၢ်ပူၤဒီးတၢ်ကမၤအသး လၢယကဃုန့ၢ်အီၤလၢယူဒၤအပှၤကထိတဖၣ်အကျါ ဒီကီၢ်ညါလီၤ.
\p
\v 24 ဒီးအဝဲသ့ၣ်တဖၣ်န့ၣ်ဂဲၤဆၢထၢၣ်, ဒီးလဲၤဝဲဆူစံဖး လၢစီၤစီလူးအမဲာ်ညါလီၤ. မ့မ့ၢ်စီၤဒၤဝံးဒီးအပှၤကညီ တဖၣ်အိၣ်ဝဲလၢပှၢ်လၢ်ကျါမၤဧိၣ်, လၢတၢ်ပျီပူၤလၢ ယံးၡံမိၣ်လၢကလံၤထံးတခီလီၤ.
\p
\v 25 ဒီးစီၤစီလူးဒီးအပှၤကညီတဖၣ် လဲၤဃုတၢ်လီၤ. ဒီးပှၤ စံးဘၣ်စီၤဒၤဝံး, ဒီးအဝဲဒၣ်ဟဲလီၤဆူလ့အပူၤ, ဒီးအိၣ် ဝဲလၢပှၢ်လၢ်ကျါမၤဧိၣ်လီၤ. ဒီးစီၤစီလူးနၢ်ဟူဝဲဒီးလူၤ ပိာ်စီၤဒၤဝံးအခံဆူပှၢ်လၢ်ကျါမၤဧိၣ်လီၤ.
\p
\v 26 ဒီးစီၤစီလူးလဲၤဝဲလၢကစၢၢ်လၢအအံၤတခီ, ဒီးစီၤဒၤ ဝံးဒီးအပှၤကညီလၢဘးခီ, ဒီးစီၤဒၤဝံးမၤဝဲချ့ချ့ဒ်သိး အကပူၤဖျဲးလၢအပျံၤစီၤစီလူးအဃိလီၤ. အဂ့ၢ်ဒ်အံၤ, စီၤစီလူးဒီးအပှၤကညီ ကဝီၤဃာ်စီၤဒၤဝံးဒီးအပှၤက ညီ, ဒ်အသိးအကမၤန့ၢ်အီၤလီၤ.
\p
\v 27 ဒီးကလူးတဂၤဟဲဆူစီၤစီလူးအအိၣ်, ဒီးစံးဝဲဒၣ်, မၤ ချ့ချ့ဒီးဟဲတက့ၢ်. အဂ့ၢ်ဒ်အံၤ, ပှၤဖလ့ၡသးဖိဟဲနုာ်လၢ ထံဧိၤကီၢ်ဧိၤအပူၤလီၤ.
\p
\v 28 ဒီးစီၤစီလူးပိာ်စီၤဒၤဝံးအခံန့ၣ် ဟဲက့ၤကဒါက့ၤ, ဒီး လဲၤထီဒါပှၤဖလ့ၡသးဖိလီၤ. မၤသးဒ်န့ၣ်ဒီးပှၤကိးတၢ် အလီၢ်န့ၣ်လၢစ့လၤဟးမၤဃလကိးလီၤ.
\p
\v 29 ဒီးစီၤဒၤဝံးဟးထီၣ်ဝဲဖဲန့ၣ်, ဒီးအိၣ်ဝဲဆိးဝဲလၢအတိာ် တဖၣ်အပူၤဖဲဧ့ၣ်က့ၤဒံၤလီၤ.
\c 24
\cl ၂၄
\p
\v 1 ဒီးစီၤစီလူးလူၤပှၤဖလ့ၡသးဖိန့ၣ် တုၤအဟဲက့ၤကဒါ က့ၤဒီး, တၢ်မၤအသးလၢပှၤဒုးနဲၣ်အီၤ, ဒီးစံးဝဲဒၣ်, ကွၢ် ကွၢ်, စီၤဒၤဝံးအိၣ်ဝဲလၢပှၢ်လၢ်ကျါဧ့ၣ်က့ဒံၤလီၤ.
\p
\v 2 ဒီးစီၤစီလူးဟံးန့ၢ်ပှၤဃုထၢဖိလၢ အံၣ်စရ့လးခဲလၢာ် အကျါသၢကထိ, ဒီးလဲၤဃုစီၤဒၤဝံးဒီးအပှၤကညီတ ဖၣ်လၢမဲာ်တဲးလဲးမံၤအလ့လိၤလီၤ.
\v 3 ဒီးလဲၤပၢၢ်ဝဲလၢ သိအကရၢတဖၣ်အိၣ်ဝဲလၢကျဲပူၤ, ဖဲတၢ်အိပူၤအိၣ်ဝဲ လီၤ. ဒီးစီၤစီလူးလဲၤနုာ်ဝဲဒ်သိးအကလုးဘၢအခီၣ်, ဒီး စီၤဒၤဝံးဒီးအပှၤကညီတဖၣ် အိၣ်ဝဲလၢတၢ်အိပူၤအက တၢၢ်န့ၣ်လီၤ.
\p
\v 4 ဒီးစီၤဒၤဝံးအပှၤကညီတဖၣ်စံးဘၣ်အီၤ, ကွၢ်ကွၢ်, မုၢ် တနံၤလၢယွၤစံးဘၣ်နၤ, ကွၢ်ကွၢ်, ယကဟ့ၣ်လီၤကွံာ် နဒုၣ်နဒါလၢနစုပူၤ ဒ်သိးနကမၤအီၤဖဲအဂ့ၤလၢနမဲာ် လီၤ. ဒီးစီၤဒၤဝံးဂဲၤဆၢထၢၣ်, ဒီးကူးတဲာ်ခူသူၣ်စီၤစီ လူးအဆ့အခီၣ်ထံးလီၤ.
\p
\v 5 ဒီးလၢခံက့ၤဒီးတၢ်မၤအသးလၢ စီၤဒၤဝံးအသးသိၣ် ဃီၣ်အီၤလၢ အကူးတဲာ်စီၤစီလူးအဆ့အခီၣ်ထံးအဃိ လီၤ.
\v 6 ဒီးစံးဘၣ်အပှၤကညီတဖၣ်, မ်ယွၤအသုတဒုး မၤယၤလၢတၢ်တမံၤအံၤလၢယကစၢ်, ယွၤအပှၤဒိးဖှူ အသးလၢယကယူာ်ထီၣ်ယစုထီဒါအီၤန့ၣ်တဂ့ၤ. အ ဂ့ၢ်ဒ်အံၤ, မ့ၢ်ယွၤအပှၤဒိးဖှူအသးလီၤ.
\p
\v 7 ဒီးစီၤဒၤဝံးတြီအပှၤကညီလၢ တၢ်ကတိၤတဖၣ်န့ၣ်, ဒီးတဟ့ၣ်အဂဲၤဆၢထၢၣ်ထီဒါစီၤစီလူးဘၣ်. ဒီးစီၤစီ လူးဂဲၤဆၢထၢၣ်ဒီးလဲၤပိာ်အကျဲလီၤ.
\p
\v 8 ဒီးစီၤဒၤဝံးဂဲၤဆၢထၢၣ်စ့ၢ်ကီးလၢအလီၢ်ခံန့ၣ်, ဒီး ဟးထီၣ်လၢတၢ်အိပူၤ, ဒီးကိးထီၣ်လၢစီၤစီလူးအလီၢ် ခံဒီးစံးဝဲဒၣ်, ယကစၢ်စီၤပၤဧၢ, ဒီးတုၤစီၤစီလူးကွၢ်တၢ် လၢအလီၢ်ခံန့ၣ်ဒီး, စီၤဒၤဝံးဆုးလီၤအခိၣ်ဆူဟီၣ်ခိၣ် ဒီးတီၤလီၤဝဲလီၤ.
\v 9 ဒီးစီၤဒၤဝံးစံးဘၣ်စီၤစီလူး, နဒိက နၣ်ပှၤကညီအကလုၢ်လၢအစံး, ကွၢ်ကွၢ်, စီၤဒၤဝံးဃု မၤအၢနၤန့ၣ်မ့ၢ်အဘၣ်မနုၤလဲၣ်.
\p
\v 10 ကွၢ်ကွၢ်, တၢ်လၢမုၢ်မဆါတနံၤအံၤ, နမဲာ်ထံၣ်ဘၣ် လၢယွၤဟ့ၣ်လီၤကွံာ်နၤလၢယစုပူၤလၢတၢ်အိပူၤ, ဒီး ပှၤမၤလိာ်မၤသံနၤ, ဘၣ်ဆၣ်ဒီးယသးလီနၤ, ဒီးယစံး ယတယူာ်ထီၣ်ဘၣ်ယစုထီဒါယကစၢ်ဘၣ်. အဂ့ၢ်ဒ် အံၤ, မ့ၢ်ယွၤအပှၤဒိးဖှူအသးလီၤ.
\v 11 ဒီးယပၢ်ဧၢ, ကွၢ်, ဒီးထံၣ်နဆ့အခီၣ်ထံးအိၣ်ဝဲ လၢယစုပူၤန့ၣ်တက့ၢ်. မ့ၢ် ယကူးတဲာ်နဆ့အခီၣ်ထံးဒီး, ယတမၤသံဘၣ်နၤဘၣ် ဒီး, သ့ၣ်ညါ, ဒီးကွၢ်လၢတၢ်အၢဒီးတၢ်ကမၣ်တအိၣ် ဘၣ်လၢယစုပူၤ, ဒီးယတမၤကမၣ်ဘၣ်နၤဘၣ်န့ၣ်တ က့ၢ်. ဘၣ်ဆၣ်ဒီးနလူၤယသးသမူဒ်သိးနကမၤန့ၢ်အီၤ လီၤ.
\v 12 မ်ယွၤစံၣ်ညီၣ်တၢ်လၢယၤဒီးနၤ အဘၢၣ်စၢၤ ဒီးယွၤမၤဆၢနၤလၢတၢ်အၢလၢယဂီၢ်တက့ၢ်. မ့မ့ၢ်ယ စုတအိၣ်ဘၣ်လၢနလိၤဘၣ်.
\v 13 ဒ်ပမှံၤပပှၢ်အတၢ်က တိၤဒိစံးဝဲအသိးန့ၣ်, တၢ်အၢဟဲထီၣ်လၢပှၤအၢဖိလီၤ. မ့မ့ၢ်ယစုတအိၣ်ဘၣ်လၢနလိၤဘၣ်.
\v 14 အံၣ်စရ့လးအ စီၤပၤဟဲပိာ် မတၤတဂၤအခံလဲၣ်. နလူၤမတၤလဲၣ်. ထွံၣ်သံတဒုဧါ. ကျံတဘ့ၣ်ဧါ.
\v 15 ဒီးမ်ယွၤစံၣ်ညီၣ်တၢ် လၢယၤဒီးနၤအဘၢၣ်စၢၤ, ဒီးကွၢ်တၢ်, ဒီးလိာ်ယကွီၢ်, ဒီးမၤပူၤမၤဖျဲးယၤလၢနစုပူၤန့ၣ်တက့ၢ်.
\p
\v 16 ဒီးစီၤဒၤဝံးကတိၤတၢ်ကတိၤတဖၣ် ဒီးစီၤစီလူးဝံၤဒီး, တၢ်မၤအသးလၢစီၤစီလူးစံးဝဲဒၣ်, မ့ၢ်နကလုၢ်ဧါ, ယ ဖိခွါစီၤဒၤဝံးဧၢ. ဒီးစီၤစီလူးထုထီၣ်အကလုၢ်, ဒီးဟီၣ် ဝဲလီၤ.
\v 17 ဒီးစံးဘၣ်စီၤဒၤဝံး, နတီန့ၢ်လိၤန့ၢ်ယၤတက့ၢ် လီၤ. အဂ့ၢ်ဒ်အံၤ, နဟ့ၣ်လီၤယၤလၢတၢ်ဂ့ၤ, မ့မ့ၢ်ယၤ အံၤ, ယဟ့ၣ်လီၤနၤလၢတၢ်အၢလီၤ.
\v 18 ဒီးတၢ်လၢမုၢ်မ ဆါတနံၤအံၤနဒုးနဲၣ်လၢနမၤဂ့ၤတ့ၢ်ယၤလီၤ. အဂ့ၢ်ဒ် အံၤ, လၢယွၤဟ့ၣ်လီၤကွံာ်ယၤလၢ နစုပူၤန့ၣ်နတမၤ သံဘၣ်ယၤဘၣ်,
\v 19 အဂ့ၢ်ဒ်အံၤ, ပှၤမ့ၢ်ထံၣ်န့ၢ်အဒုၣ် အဒါဒီး, ကပျၢ်အီၤမုာ်မုာ်စ့ၢ်ကီးဧါ. ဒီးမ်ယွၤဟ့ၣ်ကၣ် နၤလၢတၢ်ဂ့ၤလၢတၢ်လၢနမၤယၤလၢ မုၢ်မဆါတနံၤ အံၤအဃိန့ၣ်တက့ၢ်.
\v 20 ဒီးခဲကနံၣ်အံၤ, ကွၢ်ကွၢ်, ယသ့ၣ် ညါသပှၢ်တၢၢ် လၢနကကဲထီၣ်စီၤပၤ, ဒီးလၢအံၣ်စရ့ လးအဘီအမုၢ်ကအိၣ်ဂၢၢ်ဆိးကျၢၤလၢ နစုပူၤလီၤ.―
\p
\v 21 ဒီးခဲကနံၣ်အံၤ ဆိၣ်တၢ်ဒီးယၤလၢယွၤအမဲာ်ညါလၢ နတဒီၣ်တဲာ်ကွံာ်ဘၣ် ယချံယသၣ်လၢယလီၢ်ခံဘၣ်, ဒီးလၢနတမၤဟးဂီၤဘၣ် ယမံၤလၢယပၢ်အဟံၣ်ပူၤ ဘၣ်န့ၣ်တက့ၢ်.
\p
\v 22 ဒီးစီၤဒၤဝံးဆိၣ်တၢ်ဒီးစီၤစီလူးလီၤ. ဒီးစီၤစီလူးက့ၤ က့ၤဝဲဆူအဟံၣ်, ဒီးစီၤဒၤဝံးဒီးအပှၤကညီတဖၣ်လဲၤ ထီၣ်ဝဲဆူတိာ်ပူၤန့ၣ်လီၤ.
\c 25
\cl ၂၅
\p
\v 1 ဒီးစီၤၡမူၤအ့လးသံဝဲ, ဒီးပှၤအံၣ်စရ့လးဖိအိၣ်ဖှိၣ်ရိ ဖှိၣ်ဒီးဟီၣ်ဝဲလၢအဃိ, ဒီးခူၣ်လီၤကွံာ်အီၤလၢအဟံၣ် ပူၤလၢရၤမါလီၤ. ဒီးစီၤဒၤဝံးဂဲၤဆၢထၢၣ်, ဒီးလဲၤလီၤ ဆူပှၢ်မုၢ်ကနၢပၤရၣ်လီၤ.
\p
\v 2 ဒီးပှၤအိၣ်ဝဲလၢမၤဧိၣ် လၢအစုလီၢ်အခီၣ်ခိၣ်အိၣ်လၢ ကၢ်မ့ၤလးအပူၤ, ဒီးပှၤတဂၤန့ၣ်ဒိၣ်နီၢ်မးလီၤ. ဒီးအိၣ် ဒီးသိသၢကထိ, ဒီးမဲာ်တဲးလဲးတကထိ, ဒီးတံာ်အသိ ဆူၣ်လၢကၢ်မ့ၤလးအပူၤလီၤ.
\p
\v 3 ဒီးပှၤတဂၤအမံၤန့ၣ်မ့ၢ်စီၤနၤဘလး ဒီးအမါအမံၤမ့ၢ် နီၢ်အဘံၤကါယံးလးလီၤ. မ့ၢ်ပိာ်မုၣ်လၢအသးဆးဂ့ၤ, ဒီးလၢအမဲာ်အိၣ်ဒီးအဃံအလၤတဂၤလီၤ. မ့မ့ၢ်ပိာ်ခွါ တဂၤန့ၣ်မ့ၢ်ပှၤအကီ, ဒီးမၤတၢ်အၢ, ဒီးမ့ၢ်စီၤကၤလ့း အပှၤဟံၣ်ဖိလီၤ.
\p
\v 4 ဒီးစီၤဒၤဝံးနၢ်ဟူဝဲလၢပှၢ်မုၢ်ကနၢလၢ စီၤနၤဘလး တံာ်အသိအဆူၣ်လီၤ.
\v 5 ဒီးစီၤဒၤဝံးမၢလီၤပှၤဖိၣ်သၣ် ခွါဆံဆဲၣ်ဂၤ, ဒီးစံးဘၣ်ပှၤဖိၣ်သၣ်ခွါတဖၣ်န့ၣ်, လဲၤ ထီၣ်ဆူကၢ်မ့ၤလး ဒီးလဲၤဆူစီၤနၤဘလးအအိၣ်, ဒီးက တိၤဒိၣ်အီၤလၢယမံၤတက့ၢ်.
\v 6 ဒီးသုဘၣ်စံးဘၣ်ပှၤလၢ အမူန့ၣ်ဒ်အံၤ, မ်တၢ်အမုာ်အိၣ်ဒီးနၤ, ဒီးတၢ်အမုာ် အိၣ်ဒီးနပှၤဟံၣ်ဖိ, ဒီးတၢ်အမုာ်အိၣ်ဒီးကယဲၢ်တၢ်အိၣ် ဒီးနၤတက့ၢ်.
\v 7 ဒီးခဲကနံၣ်အံၤ ယနၢ်ဟူလၢနအိၣ်ဒီး ပှၤတံာ်တၢ်ဖိလီၤ. ခဲကနံၣ်အံၤနပှၤကွၢ်သိဖိလၢအအိၣ် ဒီးပှၤန့ၢ်ပတမၤအၢဘၣ်အီၤဘၣ်, ဒီးမုၢ်နံၤလၢအအိၣ် ဝဲလၢကၢ်မ့ၤလးအလိၤခဲလၢာ်န့ၣ် အတၢ်တဟါမၢ် ဘၣ်နီတမံၤဘၣ်.
\v 8 သံကွၢ်နပှၤဖိၣ်သၣ်ခွါတဖၣ်တ က့ၢ်. ဒီးအဝဲသ့ၣ်တဖၣ်ကဒုးနဲၣ်နၤလီၤ. ဒီးမ်ပှၤဖိၣ် သၣ်ခွါတဖၣ်အံၤ ဘၣ်ဘျုးဘၣ်ဖှိၣ်လၢနမဲာ်ညါတ က့ၢ်. အဂ့ၢ်ဒ်အံၤ, ပဟဲလၢမုၢ်နံၤအဂ့ၤတနံၤလီၤ. တၢ် လၢနစုထံၣ်န့ၢ်တဖၣ်န့ၣ် ဟ့ၣ်လီၤလၢ်နခ့နပှၤ, ဒီးနဖိ ခွါစီၤဒၤဝံးန့ၣ်တက့ၢ်.
\p
\v 9 ဒီးတုၤစီၤဒၤဝံးအပှၤဖိၣ်သၣ်ခွါတဖၣ် လဲၤတုၤဒီး, စံး ဘၣ်တဲဘၣ်စီၤနၤဘလး ဒ်ကယဲၢ်တၢ်ကတိၤခဲလၢာ် အသိးန့ၣ်လၢစီၤဒၤဝံးအမံၤ, ဒီးဆိတ့ၢ်ဝဲလီၤ.
\p
\v 10 ဒီးစီၤနၤဘလးစံးဆၢစီၤဒၤဝံးအခ့အပှၤ, ဒီးစံးဝဲဒၣ်, စီၤဒၤဝံးန့ၣ်မ့ၢ်မတၤတဂၤလဲၣ်. ဒီးစီၤယံးၡဲအဖိခွါန့ၣ် မ့ၢ်မတၤတဂၤလဲၣ်. တၢ်အကုၢ်အပှၤလၢအဃ့ၢ်ဟး ထီၣ်ကွံာ်လၢအကစၢ်အအိၣ်န့ၣ် အိၣ်ဝဲအါဂၤလၢမုၢ် နံၤတဖၣ်အံၤလီၤ.
\v 11 ဒီးယကဟံးန့ၢ်ယကိၣ်, ဒီးယထံ, ဒီးယတၢ်ညၣ်လၢယမၤသံအီၤလၢ ယပှၤတံာ်တၢ်ဖိ အဂီၢ်န့ၣ်, ဒီးဟ့ၣ်လီၤအီၤလၢ ပှၤလၢအဟဲလၢလဲၣ်န့ၣ် ယတသ့ၣ်ညါဘၣ်န့ၣ်ဧါ.
\p
\v 12 ဒီးစီၤဒၤဝံးအပှၤဖိၣ်သၣ်ခွါတဖၣ်န့ၣ် ဃၣ်ကဒါက့ၤ အသးဆူအကျဲ, ဒီးက့ၤက့ၤဝဲ, ဒီးဟဲဝဲ, ဒီးစံးဘၣ်အီၤ လၢကယဲၢ်တၢ်ကတိၤတဖၣ်န့ၣ်လီၤ.
\p
\v 13 ဒီးစီၤဒၤဝံးစံးဘၣ်အပှၤကညီ, ကံၢ်ဃာ်သုနးကိးဂၤ ဒဲးတက့ၢ်. ဒီးပှၤကံၢ်ဃာ်အနးကိးအဂၤဒဲး, ဒီးစီၤဒၤဝံး ကံၢ်ဃာ်စ့ၢ်ကီးအနး, ဒီးပှၤလဲၤထီၣ်ဒီးစီၤဒၤဝံးလွံၢ်က ယၤဃၣ်ဃၣ်, ဒီးပှၤခံကယၤအိၣ်ဝဲဒီးတၢ်ဖိတၢ်လံၤ လီၤ.
\p
\v 14 ဒီးဖိၣ်သၣ်ခွါတဂၤ စံးဘၣ်စီၤနၤဘလးအမါနီၢ်အ ဘံၤကါယံးလး, ကွၢ်ကွၢ်, စီၤဒၤဝံးမၢလီၤအကလူးတ ဖၣ်လၢပှၢ်မုၢ်ကနၢ ဒ်သိးအကကတိၤဒိၣ်ပကစၢ်, ဒီး အဝဲဒၣ်ဒုၣ်ဒွဲၣ်အီၤလီၤ.
\v 15 ဒီးပှၤကညီတဖၣ်န့ၣ်မၤဂ့ၤ ပှၤဒိၣ်မးလီၤ. ဒီးကယဲၢ်မုၢ်နံၤလၢအအိၣ်ဒီးပှၤခဲလၢာ် လၢပအိၣ်လၢပှၢ်လၢ်ကျါန့ၣ် ပတထံၣ်ဘၣ်တၢ်အၢ ဘၣ်. ဒီးပတၢ်တဟါမၢ်ဘၣ်နီတမံၤဘၣ်.
\v 16 ကဲထီၣ် ဝဲလၢတၢ်အဒူၣ်လၢပဂီၢ်လၢ မုၢ်ဆါဆဲးလၢမုၢ်နၤကိး မုၢ်နံၤမုၢ်နၤဒဲးလၢ ပကွၢ်သိအိၣ်ဒီးအီၤလီၤ.
\v 17 ဒီးခဲက နံၣ်အံၤသ့ၣ်ညါ, ဒီးကွၢ်ဆိကမိၣ်လၢနကမၤဒ်လဲၣ်ဒ် လဲၣ်န့ၣ်တက့ၢ်. အဂ့ၢ်ဒ်အံၤ, တၢ်တိာ်တၢ်အၢလၢပက စၢ်အဂီၢ်, ဒီးလၢအပှၤဟံၣ်ဖိခဲလၢာ်အဂီၢ်လီၤ. ဒီးမ့ၢ် ပှၤဘလးယဧၤလးဖိ တုၤပှၤကတိၤတၢ်ဒီးအီၤ တသ့ ဘၣ်.
\p
\v 18 ဒီးနီၢ်အဘံၤကါယံးလးမၤတၢ်ချ့ချ့, ဒီးဟံးန့ၢ်ကိၣ်အ လိၣ်ခံကယၤ, ဒီးစပံးထံပှဲၤထၢၣ်တၢ်ဖံးခံဖျၢၣ်, ဒီးသိ ကတဲာ်ကတိၤအသးယဲၢ်ဒု, ဒီးဘုဝဲာ်အသးယဲၢ်နာ်, ဒီးစပံးသၣ်ဃ့အကူၤတကယၤ, ဒီးချၢၣ်ဒၢသၣ်ပာ်ဖှိၣ် ဘ့ၣ်ဘၣ်ခံကယၤ, ဒီးပာ်ဝဲလၢကသ့ၣ်ယီၤတဖၣ်အဖီ ခိၣ်လီၤ.
\v 19 ဒီးစံးဘၣ်အခ့အပှၤန့ၣ်လဲၤလၢယမဲာ်ညါ တက့ၢ်. ကွၢ်ကွၢ်, ယဟဲလၢသုလီၢ်ခံလီၤ. ဒီးတဒုးနဲၣ် ဘၣ်အဝၤစီၤနၤဘလးဘၣ်.
\p
\v 20 ဒီးဒိးကသ့ၣ်ယီၤ, ဒီးတၢ်မၤအသးလၢအလဲၤလီၤလၢ အလီၢ်အိၣ်တဒၢလၢကစၢၢ်လိၤ, ဒီးကွၢ်ကွၢ်, စီၤဒၤဝံး ဒီးအပှၤကညီတဖၣ်ဟဲလီၤထီဒါအီၤ, ဒီးအဝဲဒၣ်သ ဂၢၢ်အီၤလီၤ.
\p
\v 21 (ဒီးစီၤဒၤဝံးစံးတ့ၢ်လံ, ယကွၢ်ကယဲၢ်ပှၤတဂၤအံၤအ တၢ်ဖိတၢ်လံၤလၢပှၢ်လၢ်ကျါ တုၤအတၢ်တဟါမၢ်ဘၣ် နီတမံၤဘၣ်န့ၣ်ကလီကလီလီၤ. ဒီးဟ့ၣ်ကၣ်ယၤလၢ တၢ်အၢလၢတၢ်ဂ့ၤအဂီၢ်လီၤ.
\v 22 လၢကယဲၢ်တၢ်လၢအ ဘၣ်ဃးဒီးအီၤအကျါန့ၣ် ယမ့ၢ်ပာ်လီၤတဲာ်တုၤမုၢ်ဆ့ၣ် ထီၣ်န့ၣ်တၢ်ပိာ်ခွါတမံၤမံၤဒီး, မ်ယွၤမၤစီၤဒၤဝံးအဒုၣ် အဒါတဖၣ်န့ၣ်ဒီးအါန့ၣ်အန့ၣ်တက့ၢ်.)
\p
\v 23 ဒီးတုၤနီၢ်အဘံၤကါယံးလးထံၣ်စီၤဒၤဝံးဒီး, မၤဝဲချ့ ချ့, ဒီးယုၢ်လီၤလၢကသ့ၣ်ယီၤအလိၤ, ဒီးထိၣ်လီၤပှီၤအ သးလၢစီၤဒၤဝံးအမဲာ်ညါ, ဒီးတီၤလီၤကဒွံကျိာ်,
\v 24 ဒီး ထိၣ်လီၤပှီၤအသးလၢအခီၣ်ထံး, ဒီးစံးဝဲဒၣ်, မ်တၢ်အၢ တမံၤအံၤဘၣ်ယၤတက့ၢ်, ကစၢ်ဧၢဒီးဒုးကတိၤလၢ်န ကုၢ်ပိာ်မုၣ်လၢနနၢ်ပူၤ, ဒီးကနၣ်နကုၢ်ပိာ်မုၣ်အတၢ် ကတိၤတက့ၢ်.
\v 25 မ်ယကစၢ်အသုတပးကဲပှၤဘလးယ ဧၤလးဖိအံၤစီၤနၤဘလးန့ၣ်တဂ့ၤ, အဂ့ၢ်ဒ်အံၤ, ဒ်အမံၤ အသိးအကစၢ်မ့ၢ်ဒ်န့ၣ်သိးလီၤ. နၤဘလးမ့ၢ်အမံၤ, ဒီး ပှၤဟးဂီၤဖိအတၢ်အိၣ်ဒီးအီၤလီၤ. မ့မ့ၢ်နကုၢ်ပိာ်မုၣ် ယဲဒၣ်အံၤ, ယတထံၣ်ဘၣ်ယကစၢ်အပှၤဖိၣ်သၣ်ခွါ လၢနမၢလီၤအီၤန့ၣ်ဘၣ်.
\v 26 ဒီးခဲကနံၣ်အံၤကစၢ်ဧၢ, ယွၤ မူဝဲ, ဒီးနသးမူဝဲ, မ့ၢ်ယွၤတြီနဟဲဂၢ်လီၤတၢ်သွံၣ်, ဒီးမၤ ဆၢတၢ်အၢလၢနဂီၢ် လၢနစုဒၣ်နဲဒီး, ခဲကနံၣ်အံၤနဒုၣ် နဒါ, ဒီးပှၤလၢအဃုတၢ်အၢလၢယကစၢ်အဂီၢ်တဖၣ် န့ၣ် မ်အမၤအသးဒ် စီၤနၤဘလးအသိးန့ၣ်တက့ၢ်.
\p
\v 27 ဒီးခဲကနံၣ်အံၤတၢ်ဆိၣ်ဂ့ၤလၢ နကုၢ်ပိာ်မုၣ်ဟဲစိာ်ဆူယ ကစၢ်အအိၣ်အံၤ ဒုးဟံးန့ၢ်အီၤလၢပှၤဖိၣ်သၣ်ခွါလၢအ ပိာ်ယကစၢ်အခံတဖၣ်န့ၣ်တက့ၢ်.
\v 28 ပျၢ်လၢ်နကုၢ်ပိာ် မုၣ်အတၢ်ကမၣ်တက့ၢ်. အဂ့ၢ်ဒ်အံၤ, ယွၤကမၤယက စၢ်အဟံၣ်ဂၢၢ်အဃီကျၢၤ သပှၢ်တၢၢ်လီၤ. အဂ့ၢ်ဒ်အံၤ, ယကစၢ်ဒုးယွၤအတၢ်ဒုးတၢ်တဖၣ်, ဒီးတၢ်တထံၣ်န့ၢ် ဘၣ်တၢ်အၢလၢနပူၤလၢ နနံၤနသီခဲလၢာ်ဘၣ်လီၤ.
\p
\v 29 ဒီးပှၤဂဲၤဆၢထၢၣ်တဂၤ, ဒီးလူၤနၤ, ဒီးဃုနသးသမူ ဘၣ်ဆၣ်ဒီးယကစၢ်အသးသမူ ကအိၣ်ဘိၣ်အသးလၢ တၢ်မူအတၢ်ဘိၣ်ပူၤအိၣ်ဒီးယွၤနကစၢ်လီၤ. ဒီးနဒုၣ်န ဒါအသးသမူတဖၣ်န့ၣ် ကဘျုးထီၣ်ကွံာ်အီၤလၢနီၣ် ဘျုးအသးကံၢ်ပူၤန့ၣ်လီၤ.
\v 30 ဒီးတုၤယွၤမၤယကစၢ်ဒ်က ယဲၢ်တၢ်လၢအကတိၤတၢ်လၢနဂ့ၢ်နကျိၤအသိးန့ၣ်, ဒီး ကပာ်နၤလၢပှၤပၢအံၣ်စရ့လးဝံၤဒီး,
\v 31 တၢ်ကမၤအ သးလၢအလီၢ်တအိၣ်ဘၣ်ဒီး, နတဂၢ်လီၤဘၣ်တၢ် သွံၣ်မ့ၢ်ဂ့ၤ, ယကစၢ်တအုၣ်က့ၤခီၣ်က့ၤဘၣ်အကစၢ် ဒၣ်ဝဲမ့ၢ်ဂ့ၤ, တကဲထီၣ်ဘၣ်တၢ်ဘၣ်တိၢ်ဘၣ်ထံးအ အလီၢ်, တၢ်သးဘၣ်တိၢ်ဘၣ်ထံးအလီၢ်လၢ ယက စၢ်အဂီၢ်ဘၣ်, ဒီးတုၤယွၤမၤဂ့ၤယကစၢ်ဒီး, သ့ၣ်နီၣ်ထီၣ် က့ၤနကစၢ်အကုၢ်ပိာ်မုၣ်တက့ၢ်.
\p
\v 32 ဒီးစီၤဒၤဝံးစံးဘၣ်နီၢ်အဘံၤကါယံးလး, မ်ယွၤအံၣ်စ ရ့လးအကစၢ်လၢ အမၢနဟဲသဂၢၢ်ယၤလၢမုၢ်မဆါ တနံၤအံၤ, ဘၣ်တၢ်စံးထီၣ်ပကြၢၤအီၤတက့ၢ်.
\v 33 မ်န သးဆးန့ၣ်ဘၣ်တၢ်ဆိၣ်ဂ့ၤအီၤတက့ၢ်. ဒီးပှၤအတြီယ ဟဲဂၢ်လီၤတၢ်သွံၣ်လၢမုၢ်မဆါတနံၤအံၤ, ဒီးအုၣ်က့ၤ ခီၣ်က့ၤယသးလၢယစုဒၣ်ယဲနဲဒၣ်အံၤ, မ်နဘၣ်တၢ် ဆိၣ်ဂ့ၤတက့ၢ်.
\v 34 ဒီးယွၤအံၣ်စရ့လးအကစၢ်မူဝဲလၢအ တြီယမၤအၢနၤန့ၣ်, နမ့ၢ်တမၤချ့ချ့ဒီးဟဲသဂၢၢ်ယၤ ဘၣ်ဒီး, မ့ၢ်မးတုၤမုၢ်ဂီၤကပီၤထီၣ်ဒီး, တၢ်ပိာ်ခွါဘၣ် ဃးဒီးစီၤနၤဘလးတအိၣ်လီၤတဲာ်ဘၣ်နီတဂၤဘၣ်.
\p
\v 35 ဒီးစီၤဒၤဝံးဒိးန့ၢ်တၢ်လၢအဟဲစိာ်န့ၢ်အီၤလၢ အစုပူၤ ဒီးစံးဘၣ်အီၤ, က့ၤက့ၤမုာ်မုာ်ဆူနဟံၣ်တက့ၢ်. ကွၢ်, ယ ဒိကနၣ်လံနကလုၢ်, ဒီးယတူၢ်လိာ်လံနမဲာ်လံ.
\p
\v 36 ဒီးနီၢ်အဘံၤကါယံးလးက့ၤက့ၤဆူ စီၤနၤဘလးအ အိၣ်, ဒီးကွၢ်ကွၢ်, မၤတၢ်အီၣ်တၢ်အီလၢအဟံၣ်ပူၤ, ဒ် စီၤပၤအတၢ်အီၣ်တၢ်အီအသိးန့ၣ်, ဒီးစီၤနၤဘလးအ သးမုာ်ဝဲလၢအပူၤလီၤ. အဂ့ၢ်ဒ်အံၤ, အီမူၤအသးဒိၣ်မး လီၤ. ဒီးအဆံးဂ့ၤ, အဒိၣ်ဂ့ၤ, မုၢ်တချုးဆ့ၣ်ဒံးဘၣ်ဒီး, တစံးဘၣ်အီၤလၢတၢ်နီတမံၤဘၣ်လီၤ.
\p
\v 37 ဒီးမုၢ်ဆ့ၣ်ထီၣ်န့ၣ် တုၤစပံးထံဟးထီၣ်ကွံာ်လၢစီၤ နၤဘလးအပူၤဒီး, တၢ်မၤအသးလၢအမါစံးဘၣ်အီၤ လၢတၢ်တဖၣ်န့ၣ်ခဲလၢာ်, ဒီးအသးသံဝဲလၢအပူၤ, ဒီးကဲထီၣ်ဝဲဒ်လၢၢ်အသိးန့ၣ်လီၤ.
\p
\v 38 ဒီးမုၢ်ဆံဆဲၣ်နံၤအလီၢ်ခံဃၣ်ဃၣ်န့ၣ်, တၢ်မၤအသး လၢယွၤတီၢ်စီၤနၤဘလး, ဒီးသံဝဲလီၤ.
\p
\v 39 ဒီးတုၤစီၤဒၤဝံးနၢ်ဟူဝဲလၢ စီၤနၤဘလးသံဝဲဒီး, စံးဝဲ ဒၣ်, ယွၤလၢအလိာ်ယကွီၢ် ဘၣ်ဃးဒီးတၢ်ဒုၣ်ဒွဲၣ်ယၤ လၢစီၤနၤဘလးအစုပူၤ, ဒီးတြီအခ့အပှၤ မၤတၢ်အၢတ ဂၤန့ၣ် မ်အဘၣ်တၢ်စံးထီၣ်ပတြၢၤအီၤတက့ၢ်. အဂ့ၢ်ဒ် အံၤ, ယွၤဒုးဘၣ်ကဒါက့ၤစီၤနၤဘလးအတၢ်အၢလၢ အခိၣ်ဒၣ်ဝဲလီၤ. ဒီးစီၤဒၤဝံး မၢပှၤလဲၤကတိၤတၢ်ဒီး နီၢ်အဘံၤကါယံးလးလၢ အကဟံးန့ၢ်အီၤလၢအမါအ ဂ့ၢ်အကျိၤလီၤ.
\p
\v 40 ဒီးတုၤစီၤဒၤဝံးအခ့အပှၤဟဲဆူ နီၢ်အဘံၤကါယံးလး အအိၣ်လၢကၢ်မ့ၤလးအပူၤဒီး, ကတိၤတၢ်ဒီးအီၤ, ဒီးစံး ဝဲဒၣ်, စီၤဒၤဝံးမၢပဟဲဆူနအိၣ် ဒ်သိးပကဟံးန့ၢ်နၤ လၢအမါလီၤ.
\p
\v 41 ဒီးအဝဲဒၣ်ဂဲၤဆၢထၢၣ်ဒီး တီၤလီၤကဒွံကျိာ်ကျးလီၤ အမဲာ်ဆူဟီၣ်ခိၣ်, ဒီးစံးဝဲဒၣ်, ကွၢ်ကွၢ်, ပာ်နကုၢ်ပိာ်မုၣ် လၢပှၤသ့စီၤယကစၢ်အခ့အပှၤအခီၣ်န့ၣ်တက့ၢ်.
\p
\v 42 ဒီးနီၢ်အဘံၤကါယံးလးမၤချ့ချ့, ဒီးဒိးကသ့ၣ်ယီၤ, အိၣ်ဒီးအဖိသၣ်ပိာ်မုၣ်ယဲၢ်ဂၤလၢအပိာ်အခံ, ဒီးလဲၤ ပိာ်စီၤဒၤဝံးအကလူးတဖၣ်အခံ, ဒီးကဲထီၣ်ဝဲလၢစီၤ ဒၤဝံးအမါလီၤ.
\p
\v 43 ဒီးစီၤဒၤဝံးဟံးန့ၢ်စ့ၢ်ကီး ပှၤယံးစရ့လးဖိနီၢ်အဃံနိၣ်, ဒီးကဲထီၣ်ဝဲလၢအမါခံဂၤလၢာ်လီၤ.
\p
\v 44 မ့မ့ၢ်စီၤစီလူးဟ့ၣ်လီၤလံအဖိမုၣ်နီၢ်မံကၤလး, ဒီးစီၤဒၤ ဝံးအမါ, လၢပှၤကးလံၣ်ဖိစီၤလ့ရှ့ၣ်အဖိခွါ စီၤဖးလ တံၤန့ၣ်လီၤ.
\c 26
\cl ၂၆
\p
\v 1 ဒီးပှၤစံးဖးဖိဟဲဝဲဆူစီၤစီလူးအအိၣ် လၢကံဘဧၤအ ပူၤဒီးစံးဝဲဒၣ်, စီၤဒၤဝံးပာ်ခူသူၣ်အသးလၢကစၢၢ်ဃ ကံလၤအလိၤလၢအအိၣ်လၢ ယံးၡံမိၣ်အမဲာ်ညါတမ့ၢ် ဘါဧါ.
\p
\v 2 ဒီးစီၤစီလူးဂဲၤဆၢထၢၣ်, ဒီးလဲၤလီၤဆူပှၢ်လၢ်ကျါစံ ဖး, အိၣ်ဒီးပှၤဃုထၢဖိ လၢအံၣ်စရ့လးအကျါသၢက ထိ, ဒ်သိးအကဃုစီၤဒၤဝံးလၢပှၢ်လၢ်ကျါစံဖးလီၤ.
\p
\v 3 ဒီးစီၤစီလူးသူၣ်ဒဲလၢကစၢၢ်ဃကံလၤအလိၤ လၢအ အိၣ်လၢယံးၡံမိၣ်အမဲာ်ညါလၢကျဲပူၤလီၤ. မ့မ့ၢ်စီၤဒၤ ဝံးအိၣ်ဝဲလၢပှၢ်လၢ်ကျါ, ဒီးထံၣ်ဝဲလၢစီၤစီလူးဟဲပိာ် အခံဆူပှၢ်လၢ်ကျါလီၤ.
\p
\v 4 ဒီးစီၤဒၤဝံးမၢလီၤပှၤလဲၤကွၢ်ဟုၣ်တၢ်, ဒီးသ့ၣ်ညါဝဲ လၢစီၤစီလူးဟဲဝဲသပှၢ်တၢၢ်လီၤ.
\p
\v 5 ဒီးစီၤဒၤဝံးဂဲၤဆၢထၢၣ်, ဒီးဟဲဆူတၢ်အလီၢ်ဖဲစီၤစီ လူးသူၣ်ဒဲ, ဒီးစီၤဒၤဝံးထံၣ်တၢ်အလီၢ်ဖဲစီၤစီလူး, ဒီးပှၤ သုးမုၢ်အခိၣ်စီၤန့ၢ်အဖိခွါစီၤအဘံန့ၢ်န့ၣ်မံဝဲ, ဒီးစီၤစီ လူးမံလၢအကဝီၤပူၤ, ဒီးပှၤဂီၢ်မုၢ်သူၣ်ဒဲဝးတရံးအီၤ လီၤ.
\p
\v 6 ဒီးစီၤဒၤဝံးကတိၤတၢ်, ဒီးစံးဘၣ်ပှၤဃ့ၤသးဖိစီၤအ ဃံၤမ့လး, ဒီးနီၢ်စရူယၤအဖိခွါစီၤယိၤအာ်အဒီပုၢ်ဝဲၢ် စီၤအဘံၡဲၤ, ဒီးစံးဝဲဒၣ်, မ့ၢ်မတၤကလဲၤလီၤဒီးယၤဆူ စီၤစီလူးအအိၣ်, ဆူပှၤသူၣ်ဒဲအလီၢ်န့ၣ်တဂၤလဲၣ်. ဒီး စီၤအဘံၡဲၤစံးဝဲဒၣ်, ယကလဲၤလီၤယဲဒီးနၤလီၤ.
\p
\v 7 ဒီးစီၤဒၤဝံးဒီးစီၤအဘံၡဲဟဲဝဲဆူ ပှၤဂီၢ်မုၢ်အအိၣ်လၢ မုၢ်နၤ, ဒီးကွၢ်ကွၢ်, စီၤစီလူးမံသပ့ၤလၢအကဝီၤပူၤ, ဒီး အဘီတဘ့ၣ်အိၣ်ဆဲးလီၤအသးလၢ ဟီၣ်ခိၣ်လၢအ ခိၣ်တခၢၣ်အဃၢၤ, ဒီးစီၤအဘံန့ၢ်ဒီးပှၤဂီၢ်မုၢ်မံဝဲဝးတ ရံးအီၤလီၤ.
\p
\v 8 ဒီးစီၤအဘံၡဲစံးဘၣ်စီၤဒၤဝံး, တၢ်လၢမုၢ်တနံၤအံၤယွၤ ဟ့ၣ်လီၤကွံာ်နဒုၣ်နဒါလၢနစုပူၤလီၤ. ဒီးခဲကနံၣ်အံၤ ဒုးဆဲးယၤလၢအီၤ စဲဘူးဒီးဟီၣ်ခိၣ်တဘျီ, လၢဘီတ ဘ့ၣ်န့ၣ်တက့ၢ်. ဒီးယတဆဲးဘၣ်အီၤခံဘျီတဘျီဘၣ်.
\p
\v 9 ဒီးစီၤဒၤဝံးစံးဘၣ်စီၤအဘံၡဲ, မၤဟးဂီၤအီၤတဂ့ၤ. အ ဂ့ၢ်ဒ်အံၤ, အတၢ်ဒဲးဘးတအိၣ်ဘၣ်ဒီး, မ့ၢ်မတၤယူာ် ထီၣ်အစုထီဒါ ယွၤအပှၤဒိးဖှူအသးသ့တဂၤလဲၣ်. ဒီး စီၤဒၤဝံးစံးဝဲဒၣ်,
\v 10 ယွၤမူဝဲ, ယွၤကကျီကွံာ်အီၤလီၤ. မ့တမ့ၢ်ဘၣ်ဒ်န့ၣ်ဒီး အသံအမုၢ်နံၤကဘၣ်ဝဲ, မ့တမ့ၢ် ဘၣ်ဒ်န့ၣ်ဒီး, ကလဲၤလီၤဆူတၢ်ဒုးသုးအကျါ, ဒီးတုၤ လၢတၢ်ဟးဂီၤလီၤ.
\v 11 မ်ယွၤအသုတဒုးယူာ်ထီၣ်ယစု ထီဒါယွၤအပှၤဒိးဖှူအသးတဂၤန့ၣ်တဂ့ၤ. ဘၣ်ဆၣ်ဒီး ခဲကနံၣ်အံၤ ဟံးန့ၢ်လၢ်ဘီတဘ့ၣ်လၢအအိၣ်လၢအ ခိၣ်တခၢၣ်အဃၢၤဒီး ထံအပလီန့ၣ်တက့ၢ်. ဒီးမ်ပ ဟးထီၣ်တက့ၢ်.
\p
\v 12 ဒီးစီၤဒၤဝံးဟံးန့ၢ်ဘီတဘ့ၣ်, ဒီးထံအပလီလၢစီၤစီ လူးအခိၣ်တခၢၣ်အဃၢၤ, ဒီးဟးထီၣ်ဝဲ, ဒီးပှၤတထံၣ် ဘၣ်ဝဲဘၣ်. ဒီးတသ့ၣ်ညါဘၣ်, ဒီးတဖုသံနီၣ်ဘၣ်ဝဲနီ တဂၤဘၣ်. အဂ့ၢ်ဒ်အံၤ, မ်သပ့ၤဝဲခဲလၢာ်လီၤ. အဂ့ၢ် ဒ်အံၤ, တၢ်မံသပ့ၤယိာ်လၢယွၤန့ၣ်လီၤဘၣ်အီၤလီၤ.
\p
\v 13 ဒီးစီၤဒၤဝံးလဲၤဝဲဆူတၢ်ဝၢ်ဘးခီ, ဒီးဆၢထၢၣ်လၢက စၢၢ်ဒီခိၣ်အိၣ်ဝဲစၢၢ်တလၢၢ်,) အလီၢ်ဖးလဲၢ်အိၣ်ဝဲလၢ အဘၢၣ်စၢၤန့ၣ်လီၤ.)
\p
\v 14 ဒီးစီၤဒၤဝံးကိးထီၣ်ပှၤဂီၢ်မုၢ်, ဒီးပှၤသုးမုၢ်အခိၣ်စီၤန့ၢ် အဖိခွါစီၤအဘံန့ၢ်, ဒီးစံးဝဲဒၣ်, စီၤအဘံန့ၢ်ဧၢ, နတစံး ဆၢဘၣ်ဧါ. ဒီးစီၤအဘံန့ၢ်န့ၣ်စံးဆၢတၢ်ဒီးစံးဝဲဒၣ်, ပှၤ လၢအကိးထီၣ်စီၤပၤနဲဒၣ်အံၤ, နမ့ၢ်မတၤတဂၤလဲၣ်.
\p
\v 15 ဒီးစီၤဒၤဝံးစံးဘၣ်စီၤအဘံန့ၢ်, နမ့ၢ်ပှၤပိာ်ခွါတမ့ၢ် ဘၣ်ဧါ. ဒီးမ့ၢ်မတၤဒ်သိးဒီးနၤလၢအံၣ်စရ့လးအကျါ တဂၤလဲၣ်. နတကွၢ်ဘၣ်စီၤပၤနကစၢ်န့ၣ် ဘၣ်မနုၤ လဲၣ်, အဂ့ၢ်ဒ်အံၤ, ပှၤလၢပှၤဂီၢ်မုၢ်အကျါတဂၤဟဲနုာ်ဒ် သိးအကမၤဟးဂီၤ စီၤပၤနကစၢ်လီၤ.
\v 16 တၢ်လၢနမၤ တမံၤန့ၣ်တဂ့ၤဘၣ်, ဒ်ယွၤမူဝဲအသိး, သုဂ့ၤသံလီၤ. အ ဂ့ၢ်ဒ်အံၤ, သုတကွၢ်ဘၣ်သုကစၢ်, ယွၤအပှၤဒိးဖှူအသး တဂၤန့ၣ်ဘၣ်. ဒီးခဲကနံၣ်အံၤကွၢ်ဖဲစီၤပၤအဘီအိၣ်ဒီး ထံအပလီလၢအအိၣ်တ့ၢ်လၢ အခိၣ်တခၢၣ်အဃၢၤ န့ၣ်တက့ၢ်.
\p
\v 17 ဒီးစီၤစီလူးသ့ၣ်ညါစီၤဒၤဝံးအကလုၢ်, ဒီးစံးဝဲဒၣ်, အ အံၤမ့ၢ်နကလုၢ်ဧါ, ယဖိခွါစီၤဒၤဝံးဧၢ. ဒီးစီၤဒၤဝံးစံးဝဲ ဒၣ်, မ့ၢ်ယကလုၢ်လီၤ, ယကစၢ်စီၤပၤဧၢ.
\v 18 ဒီးစံးဝဲဒၣ်, ယကစၢ်လူၤအခ့အပှၤမ့ၢ်အဘၣ်မနုၤလဲၣ်. အဂ့ၢ်ဒ်အံၤ, ယမၤမနုၤတမံၤလဲၣ်, ဒီးတၢ်အၢအိၣ်လၢယစုပူၤမနုၤ တမံၤလဲၣ်.
\v 19 ဒီးခဲကနံၣ်အံၤ မ်စီၤပၤယကစၢ်ကနၣ် လၢ်အခ့အပှၤအကလုၢ်တက့ၢ်. ယွၤမ့ၢ်ထိၣ်ဂဲၤနၤထီ ဒါယၤဒီး, မ်အတူၢ်လိာ်တၢ်မၤဘူၣ်တက့ၢ်. မ့မ့ၢ်ပှၤ ကညီဖိဒီး, မ်အဘၣ်တၢ်ဆိၣ်အၢလၢယွၤအမဲာ်ညါတ က့ၢ်. အဂ့ၢ်ဒ်အံၤ, ဟီထီၣ်ကွံာ်ယၤလၢ မုၢ်မဆါတနံၤ အံၤလၢယွၤအတၢ်န့ၢ်သါအပူၤ, ဒီးစံး, လဲၤမၤကစၢ်အ ဂၤတဖၣ်အတၢ်တက့ၢ်.
\v 20 ဒီးခဲကနံၣ်အံၤမ်ယသွံၣ်အ သုတလီၤဘၣ်လၢဟီၣ်ခိၣ်ချၢလၢယွၤအမဲာ်ညါတဂ့ၤ. အဂ့ၢ်ဒ်အံၤ, စီၤပၤဟဲထီၣ်ဃုကျံတဘ့ၣ် ဒ်ပှၤလဲၤလူၤ ထိၣ်ဘှၢၣ်ဘှဲလၢကစၢၢ်ကလိအသိးန့ၣ်လီၤ.
\p
\v 21 ဒီးစီၤစီလူးစံးဝဲဒၣ်, ယမၤကမၣ်ဘၣ်လံတၢ်လံ, က့ၤ က့ၤတက့ၢ်, ယဖိခွါစီၤဒၤဝံးဧၢ, အဂ့ၢ်ဒ်အံၤ, ယတမၤ အၢလၢၤဘၣ်နၤဘၣ်. အဂ့ၢ်ဒ်အံၤ, ယသးသမူမ့ၢ်တၢ် လုၢ်ဒိၣ်ပှ့ၤဒိၣ်လၢနမဲာ်ညါလၢ မုၢ်မဆါတနံၤအံၤလီၤ. ကွၢ်ကွၢ်, ယမၤပှၤဟးဂီၤဖိအတၢ်, ဒီးမၤကမၣ်တၢ်ဒိၣ် မးလံလီၤ.
\p
\v 22 ဒီးစီၤဒၤဝံးစံးဆၢတၢ်, ဒီးစံးဝဲဒၣ်, ကွၢ်စီၤပၤအဘီ, ဒီး ဒုးဟဲဃီၤပှၤဖိၣ်သၣ်ခွါတဂၤ ဒ်သိးအကဟဲဟံးန့ၢ်အီၤ တက့ၢ်.
\v 23 ဒီးမ်ယွၤဟ့ၣ်ကၣ်ပှၤအတၢ်တီတၢ်လိၤ, ဒီး အကလုၢ်တီန့ၣ်ကိးဂၤဒဲးတက့ၢ်. အဂ့ၢ်ဒ်အံၤ, ယွၤဟ့ၣ် လီၤကွံာ်နၤလၢယစုပူၤလၢ မုၢ်မဆါတနံၤအံၤဘၣ်ဆၣ် ဒီး, ယတယူာ်ထီၣ်ဘၣ်ယစုဆူယွၤအပှၤဒိးဖှူအသး တဂၤအလိၤလီၤ.
\v 24 ဒီးကွၢ်ကွၢ်, ဒ်တၢ်ပာ်ဒိၣ်နသးသ မူလၢယမဲာ်ညါလၢမုၢ်မဆါတနံၤအံၤအသိးန့ၣ်, မ်တၢ် ပာ်ဒိၣ်ယသးသမူလၢယွၤအမဲာ်ညါဒ်န့ၣ်သိး, ဒီးမ်အ မၤပူၤမၤဖျဲးယၤဒီး ကယဲၢ်တၢ်နးတၢ်ဖှီၣ်ခဲလၢာ်တက့ၢ်.
\p
\v 25 ဒီးစီၤစီလူးစံးဘၣ်စီၤဒၤဝံး, ယဖိခွါစီၤဒၤဝံးဧၢ, မ်န ဘၣ်တၢ်ဆိၣ်ဂ့ၤတက့ၢ်. နကမၤတၢ်အဒိၣ်အယိာ်, ဒီး မၤနၢၤဒံးတၢ်လီၤ. ဒီးစီၤဒၤဝံးလဲၤတၢ်, ဒီးစီၤစီလူး က့ၤက့ၤဝဲဆူအလီၢ်ဒၣ်ဝဲန့ၣ်လီၤ.
\c 27
\cl ၂၇
\p
\v 1 ဒီးစီၤဒၤဝံးစံးလၢအသးကံၢ်ပူၤ, ယသးကလၢာ်လၢ မုၢ်တနံၤနံၤလၢစီၤစီလူးအစုပူၤလီၤ. တၢ်ဂ့ၤလၢယဂီၢ် အိၣ်ထဲယဃ့ၢ်ပူၤဖျဲးတၢ်ချ့ချ့, ဆူပှၤဖလ့ၡသးဖိအကီၢ် ပူၤလီၤ. ဒီးစီၤစီလူးတကွၢ်လၢ်လၢၤဘၣ်ယကျဲဘၣ်, ဒီး တဃုလၢၤဘၣ်ယၤလၢ အံၣ်စရ့လးအကီၢ်ဃၢၤတဖၣ် ဘၣ်, ဒီးယကပူၤဖျဲးဒီးအစုပူၤလီၤ.
\p
\v 2 ဒီးစီၤဒၤဝံးဂဲၤဆၢထၢၣ်, ဒီးလဲၤခီဂာ်တၢ်ဒီးပှၤကညီ ဃုကယၤလၢအအိၣ်ဒီးအီၤဆူ ကၤသးအစီၤပၤစီၤမၤ ဧိးအဖိခွါစီၤအၤကံၣ်အအိၣ်လီၤ.
\p
\v 3 ဒီးစီၤဒၤဝံးအိၣ်ဝဲဆိးဝဲ ဒီးစီၤအၤကံၣ်လၢကၤသးအ ပူၤ, အဝဲဒၣ်ဒီးအပှၤကညီတဖၣ်, တဂၤဒီးအပှၤဟံၣ်ဖိ, တဂၤဒီးအပှၤဟံၣ်ဖိလီၤ. စီၤဒၤဝံးအိၣ်ဒီးအမါခံဂၤ, ပှၤ ယံးစရ့လးဖိနီၢ်အဃံနိၣ်, ဒီးပှၤကၢ်မ့ၤလးဖိနီၢ်အဘံၤ ကါယံးလး, စီၤနၤဘလးအမါန့ၣ်လီၤ.
\p
\v 4 ဒီးပှၤစံးဘၣ်စီၤစီလူးလၢ စီၤဒၤဝံးဃ့ၢ်ဆူကၤသးအ ပူၤ, ဒီးတဃုလၢၤဘၣ်အီၤဘၣ်.
\p
\v 5 ဒီးစီၤဒၤဝံးစံးဘၣ်စီၤအၤကံၣ်, ယမ့ၢ်ဘၣ်တၢ်ဘျုးတၢ် ဖှိၣ်လၢနမဲာ်ညါဒီး, ဟ့ၣ်လီၤယလီၢ်လၢတဝီတပူၤပူၤ လၢပှၢ်လၢ်ကျါ, ဒ်သိးယကအိၣ်ဖဲန့ၣ်တက့ၢ်. အဂ့ၢ်ဒ် အံၤ, နခ့နပှၤကအိၣ်ဒီးနၤ လၢစီၤပၤအဝ့ၢ်ပူၤန့ၣ်မ့ၢ် အဘၣ်မနုၤလဲၣ်.
\p
\v 6 ဒီးစီၤအၤကံၣ်ဟ့ၣ်လီၤအီၤလၢ စံကလးလၢမုၢ်တနံၤ န့ၣ်လီၤ. မၤသးဒ်န့ၣ်ဒီးစံကလးဘၣ်ဃးဒီး ယူဒၤအ စီၤပၤတဖၣ်တုၤမုၢ်မဆါတနံၤအံၤလီၤ.
\p
\v 7 ဒီးမုၢ်နံၤတဖၣ်လၢ စီၤဒၤဝံးအိၣ်ဝဲဆိးဝဲလၢပှၤဖလ့ ၡသးဖိအကီၢ်ပူၤန့ၣ် အိၣ်ဝဲတနံၣ်ဒီးလွံၢ်လါလီၤ.
\p
\v 8 ဒီးစီၤဒၤဝံးဒီးအပှၤကညီ လဲၤနုာ်လၢပှၤကရှူၢ်ဖိအ ကျါ, ဒီးပှၤက့စ့ၢ်ဖိအကျါ, ဒီးလၢပှၤဧမၤလ့းဖိအကျါ လီၤ. အဂ့ၢ်ဒ်အံၤ, လၢပျၢၤအဝဲသ့ၣ်မ့ၢ်ပှၤကီၢ်ဖိဖဲနလဲၤ တၢ်ဆူရှူၢ်, ဒီးဆူကီၢ်အဲၤကူပတူးလီၤ.
\p
\v 9 ဒီးစီၤဒၤဝံးကျီကွံာ်ပှၤကီၢ်ဖိန့ၣ်, ဒီးတပာ်လီၤတဲာ် ဘၣ်ပိာ်မုၣ်ဂ့ၤ, ပိာ်ခွါဂ့ၤ, လၢအမူဝဲဘၣ်. ဒီးဟဲစိာ်ကွံာ် သိ, ဒီးမဲာ်တဲးလဲး, ဒီးဂီၤဖံး, ဒီးကသ့ၣ်ယီၤ, ဒီးကီၤလၤ အူး, ဒီးတၢ်အကူအသိးသ့ၣ်တဖၣ်, ဒီးဟဲက့ၤကဒါ က့ၤဒီးဟဲဝဲဆူစီၤအၤကံၣ်အအိၣ်လီၤ.
\p
\v 10 ဒီးစီၤအၤကံၣ်စံးဝဲဒၣ်, သုမၤဘၢၣ်ဖျိတၢ်လၢမုၢ်မဆါ တနံၤအံၤဖဲလဲၣ်ခီလဲၣ်. ဒီးစီၤဒၤဝံးစံးဝဲဒၣ်, လၢယူဒၤ ကလံၤထံးတခီ, ဒီးလၢပှၤယရၤဃမအ့လးဖိ အက လံၤထံးတခီ, ဒီးလၢပှၤက့ၣ်ဖိအကလံၤထံးတခီလီၤ.
\p
\v 11 ဒီးပိာ်မုၣ်မ့ၢ်ဂ့ၤ, ပိာ်ခွါမ့ၢ်ဂ့ၤ, စီၤဒၤဝံးတဒုးမူဘၣ် အီၤ ဒ်သိးအကဟဲဆူကၤသးဘၣ်. စံးဝဲဒၣ်, ကဒုး နဲၣ်ဘၣ်ဖုးတၢ်လၢပဂ့ၢ်ပကျိၤ, ဒီးစံး, စီၤဒၤဝံးမၤဒ်န့ၣ် လီၤ. ဒီးအလုၢ်အလၢ်အိၣ်ဝဲဒ်န့ၣ်ထီဘိ ဖဲအအိၣ်ဝဲ လၢပှၤဖလ့ၡသးဖိအကီၢ်ပူၤလီၤ.
\p
\v 12 ဒီးစီၤအၤကံၣ်န့ၣ် နာ်စီၤဒၤဝံး, ဒီးစံးဝဲဒၣ်, မ့ၢ်အမၢ အံၣ်စရ့လးအပှၤတကလုာ်ဒၣ်ဝဲ သးဘၣ်အၢအီၤသ ပှၢ်တၢၢ်လီၤ. မၤသးဒ်န့ၣ်ဒီးကကဲထီၣ်ဝဲလၢယခ့ယ ပှၤလီၤထူလီၤယိာ်လီၤ.
\c 28
\cl ၂၈
\p
\v 1 ဒီးမုၢ်နံၤတဖၣ်န့ၣ် တၢ်မၤအသးလၢပှၤဖလ့ၡသးဖိ ဒုးအိၣ်ဖှိၣ်ရိဖှိၣ်အသုးမုၢ်တဖၣ်လၢ တၢ်ဒုးသုးအဂီၢ်, ဒ်သိးအကဒုးတၢ်ဒီးအံၣ်စရ့လးလီၤ. ဒီးစီၤအၤကံၣ်စံး ဘၣ်စီၤဒၤဝံး, သ့ၣ်ညါသပှၢ်တၢၢ်လၢနကလဲၤထီၣ်ဒီး ယၤလၢဒုးတၢ်အဂီၢ်, နဲဒၣ်ဒီးနပှၤကညီတဖၣ်လီၤ.
\p
\v 2 ဒီးစီၤဒၤဝံးစံးဘၣ်စီၤအၤကံၣ်, မၤသးဒ်န့ၣ်ဒီးနက သ့ၣ်ညါတၢ်လၢ နခ့နပှၤမၤကသ့န့ၣ်လီၤ. ဒီးစီၤအၤ ကံၣ်စံးဘၣ်စီၤဒၤဝံး, မၤသးဒ်န့ၣ်ဒီးယကပာ်နၤလၢ ပှၤကွၢ်ယခိၣ်ကိးမုၢ်နံၤမုၢ်နၤဒဲးလီၤ.
\p
\v 3 ဒီးစီၤၡမူၤအ့လးသံတ့ၢ်လံ, ဒီးအံၣ်စရ့လးဟီၣ်ဝဲလၢ အဃိခဲလၢာ်, ဒီးခူၣ်လီၤကွံာ်အီၤလၢရၤမါ, အဝ့ၢ်ဒၣ်ဝဲအ ပူၤလီၤ. ဒီးစီၤစီလူးသုးကွံာ်လံပှၤလၢအအိၣ်ဒီးပှၤသံအ ကလၤဒီးပှၤမဲာ်ထံၣ်ဝံတဖၣ်လၢ ထံဧိၤကီၢ်ဧိၤအပူၤလီၤ.
\p
\v 4 ဒီးပှၤဖလ့ၡသးဖိအိၣ်ဖှိၣ်ရိဖှိၣ်, ဒီးလဲၤသူၣ်ဒဲလၢရှူ န့ၣ်အပူၤ, ဒီးစီၤစီလူးဒုးအိၣ်ဖှိၣ်ရိဖှိၣ်အံၣ်စရ့လးခဲ လၢာ်, ဒီးသူၣ်ဒဲလၢကံးလဘိအလိၤလီၤ.
\p
\v 5 ဒီးတုၤစီၤစီလူးထံၣ်ဘၣ်ပှၤဖလ့ၡသးဖိ အသူၣ်ဒဲအ လီၢ်ဒီး, ပျံၤတၢ်ဖုးတၢ်, ဒီးအသးကနိးဒိၣ်မးလီၤ.
\v 6 ဒီး စီၤစီလူးသံကွၢ်တၢ်လၢယွၤ, ဒီးလၢတၢ်မံမီၢ်ဂ့ၤဂ့ၤ, လၢ အူၣ်ရံၣ်ဂ့ၤဂ့ၤ, လၢဝံတဖၣ်ဂ့ၤဂ့ၤ, ယွၤတစံးဆၢဘၣ် အီၤဘၣ်.
\p
\v 7 ဒီးစီၤစီလူးစံးဘၣ်အခ့အပှၤ, ဃုန့ၢ်ယၤလၢပိာ်မုၣ် လၢအအိၣ်ဒီးပှၤသံအကလၤတဂၤ, ဒ်သိးယကလဲၤ ဆူအအိၣ်, ဒီးသံကွၢ်အီၤတက့ၢ်. ဒီးအခ့အပှၤစံးဘၣ် အီၤ, ကွၢ်ကွၢ်, ပိာ်မုၣ်အိၣ်ဒီးပှၤသံအကလၤတဂၤန့ၣ် အိၣ်ဝဲလၢဧ့ၣ်ဒိၣ်အပူၤလီၤ.
\p
\v 8 ဒီးစီၤစီလူးမၤလီၤဆီအသး, ဒီးသိးတၢ်အကူအသိး အဂၤ, ဒီးလဲၤဝဲ, ဒီးပှၤခံဂၤလဲၤဝဲဒီးအီၤ, ဒီးဟဲဝဲဆူပိာ် မုၣ်အအိၣ်လၢမုၢ်နၤလီၤ. ဒီးစံးဝဲဒၣ်, ဖးန့ၢ်ယၤလၢပှၤ သံအကလၤ, ဒီးဒုးဟဲထီၣ်လၢယဂီၢ်လၢပှၤတဂၤလၢ ယကစံးဘၣ်နၤန့ၣ်တက့ၢ်.
\p
\v 9 ဒီးပိာ်မုၣ်န့ၣ်စံးဘၣ်အီၤ, ကွၢ်ကွၢ်, တၢ်လၢစီၤစီလူး မၤတ့ၢ်လံန့ၣ်နသ့ၣ်ညါ, လၢအဒီၣ်တဲာ်ကွံာ်ပှၤလၢအ အိၣ်ဒီးပှၤသံအကလၤ, ဒီးပှၤမဲာ်ထံၣ်ဝံတဖၣ်လၢထံ ဧိၤကီၢ်ဧိၤအပူၤလီၤ. မၤသးဒ်န့ၣ်ဒီးနပာ်ပျံၤသကွီၤလၢ ယသးသမူအဂီၢ်ဒ်သိးယကသံန့ၣ်မ့ၢ်အဘၣ်မနုၤလဲၣ်.
\p
\v 10 ဒီးစီၤစီလူးဆိၣ်တၢ်ဒီးအီၤလၢယွၤအမဲာ်ညါ, ဒီးစံး ဝဲဒၣ်, ယွၤမူဝဲ, ဒီးတၢ်ဒဲးဘးတဘၣ်ဘၣ်နၤလၢတၢ်အံၤ အဃိနီတမံၤဘၣ်.
\p
\v 11 ဒီးပိာ်မုၣ်န့ၣ်စံးဝဲဒၣ်, ယဘၣ်ဒုးဟဲထီၣ်လၢနဂီၢ်လၢ မတၤတဂၤလဲၣ်. ဒီးစံးဝဲဒၣ်, ဒုးဟဲထီၣ်လၢယဂီၢ်လၢ စီၤၡမူၤအ့လးတက့ၢ်.
\p
\v 12 ဒီးတုၤပိာ်မုၣ်န့ၣ်ထံၣ်စီၤၡမူၤအ့လးဒီး, ကိးပသူထီၣ် လၢအကလုၢ်ဖးဒိၣ်, ဒီးပိာ်မုၣ်န့ၣ်ကတိၤတၢ်ဒီးစီၤစီ လူး, ဒီးစံးဝဲဒၣ်, နလီန့ၢ်ယၤမ့ၢ်အဘၣ်မနုၤလဲၣ်, အဂ့ၢ် ဒ်အံၤ, နမ့ၢ်စီၤစီလူးလီၤ.
\p
\v 13 ဒီးစီၤပၤစံးဘၣ်အီၤ, ပျံၤတၢ်တဂ့ၤ, အဂ့ၢ်ဒ်အံၤ, နထံၣ် ဘၣ်မနုၤတမံၤလဲၣ်. ဒီးပိာ်မုၣ်န့ၣ်စံးဘၣ်စီၤစီလူး, ယ ထံၣ်ကစၢ်ဟဲထီၣ်လၢဟီၣ်ခိၣ်လာ်လီၤ.
\p
\v 14 ဒီးစံးဘၣ်အီၤ, အက့ၢ်အဂီၤမၤသးဒ်လဲၣ်. ဒီးစံးဝဲဒၣ်, ပှၤသးပှၢ်တဂၤဟဲထီၣ်လုးဘၢအသးလၢ ယၣ်တဘ့ၣ် လီၤ. ဒီးစီၤစီလူးသ့ၣ်ညါဝဲလၢအမ့ၢ်စီၤၡမူၤအ့လး, ဒီး ဆုးလီၤအခိၣ်ဆူဟီၣ်ခိၣ်, ဒီးတီၤလီၤကဒွံကျိာ်လီၤ.
\p
\v 15 ဒီးစီၤၡမူၤအ့လးစံးဘၣ်စီၤစီလူး, နမၤကိၢ်မၤဂီၤယၤ ဒ်သိးနကဒုးဟဲထီၣ် ယၤအံၤမ့ၢ်အဘၣ်မနုၤလဲၣ်. ဒီးစီၤ စီလူးစံးဆၢဝဲဒၣ်, ယဘၣ်တၢ်ကိၢ်တၢ်ဂီၤဒိၣ်နီၢ်မးလီၤ. အဂ့ၢ်ဒ်အံၤ, ပှၤဖလ့ၡသးဖိဒုးတၢ်ဒီးယၤ, ဒီးယွၤလဲၤသ ဒၣ်လံယၤလံ. ဒီးလၢဝံတဖၣ်မ့ၢ်ဂ့ၤ, လၢတၢ်မံမီၢ်မ့ၢ်ဂ့ၤ, တစံးဆၢလၢၤဘၣ်ယၤဘၣ်. ဒီးယကိးထီၣ်လံနၤဒ်သိး ယဘၣ်မၤဒ်လဲၣ်ဒ်လဲၣ်န့ၣ် နကဘိးဘၣ်သ့ၣ်ညါယၤ လီၤ.
\p
\v 16 ဒီးစီၤၡမူၤအ့လးစံးဝဲဒၣ်, မ့ၢ်ယွၤလဲၤသဒၣ်လံနၤ, ဒီး ကဲထီၣ်လံနဒုၣ်နဒါဒီး, နသံကွၢ်ယၤမ့ၢ်အဘၣ်မနုၤ လဲၣ်.
\v 17 ယွၤမၤလၢအဂီၢ် ဒ်အကတိၤတၢ်လၢယစုပူၤ အသိးန့ၣ်လီၤ. အဂ့ၢ်ဒ်အံၤ, ယွၤထုးထီၣ်ကွံာ်လံဘီဧိၤ မုၢ်ဧိၤလၢနစုပူၤ, ဒီးဟ့ၣ်လီၤအီၤလၢပှၤလၢနဃၢၤ, စီၤ ဒၤဝံးလံလီၤ.
\v 18 မ့ၢ်နတဒိကနၣ်ဘၣ်ယွၤအကလုၢ်အက ထါ, ဒီးတမၤဘၣ်ဖဲအသးထီၣ်ဆူၣ်လၢ ဧမၤလ့းအလိၤ ဘၣ်ဒီး, ယွၤမၤနၤလၢ တၢ်အံၤလၢမုၢ်တနံၤအံၤလီၤ.
\p
\v 19 ဒီးယွၤကဟ့ၣ်လီၤကွံာ်အံၣ်စရ့လး ဒီးနၤလၢပှၤဖလ့ၡ သးဖိအစုပူၤ, ဒီးခဲဂီၤကိာ်န့ၣ်နဲဒၣ်, ဒီးနဖိခွါတဖၣ်က အိၣ်ဒီးယၤလီၤ. ယွၤကဟ့ၣ်လီၤကွံာ်အံၣ်စရ့လးအပှၤ သုးမုၢ်စ့ၢ်ကီးလၢ ပှၤဖလ့ၡသးဖိအစုပူၤလီၤ.
\p
\v 20 ဒီးစီၤစီလူးလီၤဃံၤဒီဂၤညါလၢ ဟီၣ်ခိၣ်အဖီခိၣ်, ဒီး ပျံၤတၢ်ဒိၣ်ဒိၣ်ကလဲာ်လၢ စီၤၡမူၤအ့လးအတၢ်ကတိၤ အဃိ, ဒီးတၢ်အဂံၢ်အဘါတအိၣ်ဘၣ်လၢအပူၤဘၣ်. အဂ့ၢ်ဒ်အံၤ, မုၢ်တနံၤန့ၣ်သ့တနံၤကျၢၤ ဒီးသီတနၤ ကျၢၤ, တအီၣ်ဘၣ်တၢ်ဘၣ်.
\p
\v 21 ဒီးပိာ်မုၣ်န့ၣ်ဟဲဝဲဆူစီၤစီလူးအအိၣ်, ဒီးထံၣ်ဝဲလၢ အဘၣ်တၢ်ကိၢ်တၢ်ဂီၤဒိၣ်ဒိၣ်ကလဲာ်, ဒီးစံးဘၣ်အီၤ, ကွၢ်ကွၢ်, နကုၢ်ပိာ်မုၣ်ဒိကနၣ်နကလုၢ်နကထါ, ဒီးယ ပာ်ယသးသမူလၢယစုပူၤ, ဒီးယဒိကနၣ်လံတၢ်က ကတိၤလၢကတိၤတၢ်ဒီးယၤလံ.
\v 22 ဒီးခဲကနံၣ်အံၤဒိက ကနၣ်လၢ်နဲလၢနကုၢ်ပိာ်မုၣ်အကလုၢ်, ဒီးဒုးပာ်ယၤ လၢကိၣ်တစဲးလၢနမဲာ်ညါ, ဒီးအီၣ်တၢ်, ဒ်သိးတုၤန လဲၤပိာ်နကျဲဒီး, နကအိၣ်ဒီးတၢ်ဂံၤတၢ်ဘါန့ၣ်တက့ၢ်.
\p
\v 23 ဒီးဂ့ၢ်လိာ်ဝဲ, ဒီးစံးဝဲဒၣ်, ယတအီၣ်ဘၣ်. ဘၣ်ဆၣ်ဒီး အခ့အပှၤဒီးပိာ်မုၣ်န့ၣ်ဂုာ်မၤအီၤ, ဒီးဒိကနၣ်ဝဲအက လုၢ်လီၤ. ဒီးဂဲၤဆၢထၢၣ်လၢဟီၣ်ခိၣ်, ဒီးဆ့ၣ်နီၤဝဲလၢ လီၢ်မံအဖီခိၣ်လီၤ.
\p
\v 24 ဒီးပိာ်မုၣ်န့ၣ် အိၣ်ဒီးဂီၤဖံးဖိအဘီၣ်တဒု လၢအဟံၣ် ပူၤ, ဒီးမၤဝဲချ့ချ့, ဒီးမၤသံဝဲ, ဒီးဟံးန့ၢ်ကိၣ်ကမူၣ်, ဒီးစံၢ် ဝဲ, ဒီးကုၢ်ကိၣ်တဃါဃုာ်ဘၣ်ဒီး ကိၣ်မံၣ်လၢအဝဲန့ၣ် လီၤ.
\p
\v 25 ဒီးဟဲစိာ်ပာ်ဝဲလၢ စီၤစီလူးအမဲာ်ညါ, ဒီးလၢအခ့အ ပှၤအမဲာ်ညါ, ဒီးအဝဲသ့ၣ်အီၣ်ဝဲလီၤ. ဒီးဂဲၤဆၢထၢၣ်, ဒီးဟးထီၣ်ကွံာ်လၢမုၢ်တနၤန့ၣ်လီၤ.
\c 29
\cl ၂၉
\p
\v 1 ဒီးပှၤဖလ့ၡသးဖိ ဒုးအိၣ်ဖှိၣ်ရိဖှိၣ်အပှၤသုးမုၢ်ခဲလၢာ် ဆူအဖ့း, ဒီးအံၣ်စရ့လးသူၣ်ဒဲလၢထံထီၣ်ပၢၢ်တပူၤအ ဃၢၤလၢအအိၣ်လၢယံးစရ့လးအပူၤလီၤ.
\p
\v 2 ဒီးပှၤဖလ့ၡသးဖိအပဒိၣ်ဖးဒိၣ် လဲၤပူၤကွံာ်လၢက ယၤတဖၣ်, ဒီးလၢကထိတဖၣ်လီၤ. မ့မ့ၢ်စီၤဒၤဝံးဒီးအ ပှၤကညီတဖၣ်န့ၣ် လဲၤဝဲလၢအလီၢ်ခံ အိၣ်ဒီးစီၤအၤ ကံၣ်လီၤ.
\p
\v 3 ဒီးပှၤဖလ့ၡသးဖိအခိၣ်တဖၣ်စံးဝဲဒၣ်, ပှၤဧ့ၤဘြံၤဖိ တဖၣ်အံၤမ့ၢ်ဒ်လဲၣ်. ဒီးစီၤအၤကံၣ်စံးဘၣ်ပှၤဖလ့ၡသး ဖိအခိၣ်တဖၣ်န့ၣ်, ပှၤတဂၤအံၤမ့ၢ်အံၣ်စရ့လးအစီၤ ပၤစီၤစီလူးအခ့အပှၤ စီၤဒၤဝံးလၢအအိၣ်ဒီးယၤမုၢ်နံၤ ပှဲၤအံၤပှဲၤနုၤ, နံၣ်ပှဲၤအံၤပှဲၤနုၤ, ဒီးလၢအလီၤလၢယစု ပူၤလံၤလံၤန့ၣ် ယတထံၣ်ဘၣ်တၢ်ကမၣ်လၢ အလိၤ ဘၣ်, တမ့ၢ်ဘၣ်ဧါ.
\p
\v 4 ဒီးပှၤဖလ့ၡသးဖိအခိၣ်တဖၣ် သးထီၣ်ဘၣ်အီၤ, ဒီး ပှၤဖလ့ၡသးဖိအခိၣ်တဖၣ်စံးဘၣ်အီၤ, ဒုးက့ၤက့ၤပှၤတဂၤအံၤဒ်သိးအကက့ၤကဒါက့ၤဆူ အလီၢ်ဖဲနပာ် လၢအဂီၢ်တက့ၢ်. ဒီးဒုးလဲၤလီၤအီၤ ဒီးပှၤဆူတၢ်ဒုးသုး အပူၤတဂ့ၤ. ကကဲထီၣ်ဘၣ်ဖုးပဒုၣ်ပဒါလၢတၢ်ဒုးသုး အပူၤလီၤ. ကမၤဃူမၤဖိးက့ၤအသးဒီး အကစၢ်လၢမ နုၤတမံၤလဲၣ်. လၢပှၤတဖၣ်အံၤအခိၣ်တဖၣ်, တမ့ၢ် ဘၣ်ဧါ.
\v 5 ပှၤတဂၤအံၤမ့ၢ်စီၤဒၤဝံးလၢ ပှၤဂဲၤကလံၣ် စံးဆၢလိာ်အသးဒီးစံးလၢအဂ့ၢ်အကျိၤ, စီၤစီလူးမၤသံလံအပှၤကထိတဖၣ်, ဒီးစီၤဒၤဝံးန့ၣ်အပှၤကလးတဖၣ်, တမ့ၢ်ဘၣ်ဧါ.
\p
\v 6 ဒီးစီၤအၤကံၣ်ကိးန့ၢ်စီၤဒၤဝံး, ဒီးစံးဘၣ်အီၤ, ဒ်ယွၤမူ ဝဲအသိးန့ၣ်, နတီနလိၤ, ဒီးနလဲၤထီၣ်ဒီးနဟဲနုာ်လၢ ပှၤသုးမုၢ်အပူၤန့ၣ် ဂ့ၤလၢယမဲာ်ညါလီၤ. အဂ့ၢ်ဒ်အံၤ, မုၢ်တနံၤလၢနဟဲဆူယအိၣ် တုၤမုၢ်မဆါတနံၤအံၤန့ၣ် ယတထံၣ်ဘၣ်တၢ်အၢလၢနလိၤဘၣ်. ဘၣ်ဆၣ်ဒီးန တဂ့ၤဘၣ်လၢပဒိၣ်ဖးဒိၣ်တဖၣ်အမဲာ်ဘၣ်.
\v 7 ဒီးခဲက နံၣ်အံၤက့ၤက့ၤ, ဒီးလဲၤတၢ်မုာ်မုာ် ဒ်သိးနသုတမၤ တၢ်အၢလၢပှၤဖလ့ၡသးဖိ အပဒိၣ်ဖးဒိၣ်အမဲာ်တဂ့ၤ န့ၣ်တက့ၢ်.
\p
\v 8 ဒီးစီၤဒၤဝံးစံးဘၣ်စီၤအၤကံၣ်, မ့ၢ်အဂ့ၢ်ဒ်လဲၣ်, ယမၤ မနုၤတမံၤလဲၣ်, လၢမုၢ်တနံၤလံၤလံၤလၢယအိၣ်တ့ၢ် ဒီၤနၤတုၤမုၢ်မဆါတနံၤအံၤ, နထံၣ်ဘၣ်တၢ်လၢနခ့န ပှၤအလိၤဒ်သိးယသုတလဲၤဒုးတၢ်ဒီးစီၤပၤ, ယကစၢ် အဒုၣ်အဒါတဂ့ၤန့ၣ်မနုၤတမံၤလဲၣ်.
\p
\v 9 ဒီးစီၤအၤကံၣ်ဆၢတၢ်, ဒီးစံးဘၣ်စီၤဒၤဝံး, ယသ့ၣ် ညါလၢ နမ့ၢ်တၢ်ဂ့ၤလၢယမဲာ်ညါ ဒ်ကစၢ်အကလူး တဂၤအသိးန့ၣ်, ဘၣ်ဆၣ်ဒီးပှၤဖလ့ၡသးဖိအခိၣ်တ ဖၣ်စံး, တဘၣ်လဲၤဒီးပှၤဆူတၢ်ဒုးသုးအပူၤဘၣ်.
\v 10 ဒီး ခဲကနံၣ်အံၤ ဂဲၤဆၢထၢၣ်လၢမုၢ်ဆ့ၣ်ထီၣ်န့ၣ်ဂီၤဂီၤ, အိၣ်ဒီးနကစၢ်အခ့အပှၤလၢ အဟဲဒီးနၤ, ဒီးတုၤသုဂဲၤ ဆၢထၢၣ်လၢမုၢ်ဆ့ၣ်ထီၣ်န့ၢ်ဂီၤဂီၤ, ဒီးတၢ်ကပီၤထီၣ် ဒီး, ဟးထီၣ်ကွံာ်တက့ၢ်.
\p
\v 11 ဒီးစီၤဒၤဝံးဒီးအပှၤကညီဂဲၤဆၢထၢၣ်ဂီၤဂီၤ ဒ်သိးအ ကဟးထီၣ်ကွံာ်လၢမုၢ်ဆ့ၣ်ထီၣ်န့ၣ်, ဒီးက့ၤက့ၤဝဲဆူ ပှၤဖလ့ၡသးဖိအထံအကီၢ်, ဒီးပှၤဖလ့ၡသးဖိလဲၤထီၣ် ဆူယံးစရ့လးအပူၤလီၤ.
\c 30
\cl ၃၀
\p
\v 1 ဒီးသၢနံၤတနံၤန့ၣ် စီၤဒၤဝံးဒီးအပှၤကညီဟဲက့ၤတုၤ လၢစံကလး, ဒီးတၢ်မၤအသးလၢ ပှၤဧမၤလ့းဖိဟဲနုာ် တ့ၢ်လၢကလံၤထံးတခီ, ဒီးလၢစံကလးအပူၤ, ဒီးကျီ တ့ၢ်ကွံာ်စံကလး, ဒီးဆူးထီၣ်ကွံာ်အီၤလၢမ့ၣ်အူလီၤ.―
\p
\v 2 ဒီးဖီၣ်န့ၢ်မၢကဲကုၢ်ပိာ်မုၣ်တဖၣ်လၢ အအိၣ်ဝဲလၢအ ပူၤ, ဒီးအဒိၣ်မ့ၢ်ဂ့ၤ, အဆံးဂ့ၤ, တမၤသံဘၣ်အီၤနီတ ဂၤဘၣ်, ဒီးစိာ်ထီၣ်ကွံာ်ဝဲ, ဒီးလဲၤတၢ်လီၤ.
\v 3 ဒီးစီၤဒၤဝံးဒီးအပှၤကညီ ဟဲက့ၤတုၤဝဲလၢဝ့ၢ်ပူၤ, ဒီးကွၢ်ကွၢ်, ဘၣ်ဆူးကွံာ်လၢမ့ၣ်အူလီၤ. ဒီးအဖိအမါ, ဒီးအဖိခွါ, ဒီးအဖိမုၣ်န့ၣ်တၢ်ဖီၣ်န့ၢ်မၢကဲကုၢ်အီၤလီၤ.―
\p
\v 4 ဒီးစီၤဒၤဝံးဒီးပှၤဂီၢ်မုၢ်အိၣ်ဒီးအီၤန့ၣ် ထုထီၣ်အကလုၢ်, ဒီးဟီၣ်ဝဲတုၤအဟီၣ်တကဲလၢၤဘၣ်လီၤ.
\p
\v 5 ဒီးတၢ်ဖီၣ်န့ၢ်မၢကဲကုၢ်စီၤဒၤဝံးအမါခံဂၤ, ပှၤယံးစရ့ လးဖိနီၢ်အဃံနိၣ်, ဒီးပှၤကၢ်မ့လးဖိစီၤနၤဘလးအမါ နီၢ်အဘံၤကါယံးလးလီၤ.
\p
\v 6 ဒီးစီၤဒၤဝံးဘၣ်တၢ်ကိၢ်တၢ်ဂီၤနးမးလီၤ. အဂ့ၢ်ဒ်အံၤ, ပှၤဂီၢ်မုၢ်သါကကွံာ်အီၤလၢလၢၢ်လီၤ. အဂ့ၢ်ဒ်အံၤ, ပှၤ ဂီၢ်မုၢ်ခဲလၢာ်အသးတမုာ်ဘၣ်. တဂၤလၢအဖိခွါတ ဖၣ်အဃိ, တဂၤလၢအဖိမုၣ်တဖၣ် အဃိစုာ်စုာ်လီၤ. မ့မ့ၢ်စီၤဒၤဝံးပာ်ဆူၣ်အသးလၢယွၤအပူၤလီၤ.
\p
\v 7 ဒီးစီၤဒၤဝံးစံးဘၣ်စီၤအဃံၤမ့လ့းအဖိခွါ, စီၤအ့ဘယၤ သၢ်, ဟဲစိာ်န့ၢ်ယၤလၢအ့ဖိးတဘ့ၣ်န့ၣ်တက့ၢ်. ဒီးစီၤအ့ ဘယၤသၢ်ဟဲစိာ်အ့ဖိတဘ့ၣ်န့ၣ်ဆူစီဒၤဝံးအအိၣ်လီၤ.
\p
\v 8 ဒီးစီၤဒၤဝံးသံကွၢ်တၢ်လၢယွၤဒီးစံးဝဲဒၣ်, ယဘၣ်လူၤ ပှၤတဖုန့ၣ်ဧါ, ယကချုးန့ၢ်အီၤဧါ. ဒီးစံၤဆၢအီၤ, လူၤ အီၤတက့ၢ်. အဂ့ၢ်ဒ်အံၤ, နကချုးန့ၢ်အီၤနီၢ်နီၢ်, ဒီးမၤန့ၢ် က့ၤတၢ်ခဲလၢာ်သပှၢ်တၢၢ်လီၤ.
\p
\v 9 ဒီးစီၤဒၤဝံးလဲၤတၢ်, အဝဲဒၣ်, ဒီးပှၤဃုကယၤလၢအ အိၣ်ဒီးအီၤ, ဒီးလဲၤတုၤလၢထံကျိဘစိၢ်ဖဲပှၤလၢအအိၣ် လီၤတဲာ်တဖၣ်န့ၣ်အိၣ်ဝဲလီၤ.
\v 10 ဒီးစီၤဒၤဝံးလူၤတၢ်, အ ဝဲဒၣ်, ဒီးပှၤလွံၢ်ကယၤ,(အဂ့ၢ်ဒ်အံၤ, ပှၤလၢအဂံၢ်အ ဘါလီၤဘှါ တုၤအခီဂာ်ထံကျိဘစိၢ် တကဲဘၣ်ခံက ယၤန့ၣ်အိၣ်လီၤတဲာ်ဝဲလၢအလီၢ်ခံလီၤ.)
\p
\v 11 ဒီးပှၤထံၣ်န့ၢ်ပှၤအဲၤကူပတူးဖိတဂၤလၢပျီပူၤ, ဒီးဟဲ စိာ်န့ၢ်အီၤဆူစီၤဒၤဝံးအအိၣ်, ဒီးဟ့ၣ်အီၤလၢကိၣ်, ဒီး အီၣ်ဝဲ, ဒီးပှၤဒုးအီအထံ,
\v 12 ဒီးဟ့ၣ်အီၤလၢချၢၣ်ဒၢသၣ် ပာ်ဖှိၣ်ဘ့ၣ်ဘၣ်တကူာ်, ဒီးစပံးသၣ်ဃ့ခံကူၤ, ဒီးအီၣ်ဝဲ ဝံၤဒီး, အသးဟဲကဒီးလၢအပူၤလီၤ. အဂ့ၢ်ဒ်အံၤ, သၢနံၤ ဒီးသၢနၤအတီၢ်ပူၤန့ၣ် တအီၣ်ဘၣ်တၢ်, ဒီးတအီဘၣ် ထံဘၣ်.
\p
\v 13 ဒီးစီၤဒၤဝံးစံးဘၣ်အီၤ, နဘၣ်ဃးဒီးမတၤတဂၤလဲၣ်. ဒီးနဟဲလၢလဲၣ်, ဒီးစံးဝဲဒၣ်, ယမ့ၢ်ပှၤဖိၣ်သၣ်ခွါ, ပှၤ အဲၤကူပတူးဖိ, ပှၤဧမၤလ့းဖိတဂၤအကုၢ်အပှၤ, ဒီးယ ကစၢ်ပာ်လီၤတဲာ်ယၤလီၤ. အဂ့ၢ်ဒ်အံၤ, သၢနံၤပူၤကွံာ် တနံၤန့ၣ်ယဘၣ်တၢ်ဆါလီၤ.
\v 14 ပလဲၤနုာ်လၢပှၤကရံး သးဖိအကျါလၢကလံၤထံးတခီ, လၢတၢ်ဘၣ်ဃးဒီး ယူဒၤ, ဒီးလၢကၤလ့းလၢကလံၤထံးတခီ, ဒီးပဆူးထီၣ် ကွံာ်စံကလးလၢမ့ၣ်အူလီၤ.
\p
\v 15 ဒီးစီၤဒၤဝံးစံးဘၣ်အီၤ, နဆှၢယၤဆူပှၤတဖုအအိၣ် န့ၣ်ဘၣ်ကသ့ဧါ. ဒီးစံးဘၣ်အီၤ, ဆိၣ်တၢ်ဒီးယၤလၢ ကစၢ်အမဲာ်ညါ, လၢနတမၤသံယၤ, ဒီးလၢနတဟ့ၣ် လီၤကွံာ်ယၤဆူယကစၢ်အစုပူၤန့ၣ်တက့ၢ်. ဒီးယက ဆှၢနၤဆူပှၤတဖုန့ၣ်အအိၣ်လီၤ.
\p
\v 16 ဒီးဆှၢလီၤဝဲဝံၤဒီး, ကွၢ်ကွၢ်, ပှၤလီၤပြံလီၤပြါလၢဟီၣ် ခိၣ်ခဲလၢာ်, အီၣ်ဝဲ, အီဝဲ, ဒီးဂဲၤကလံၣ်လီၤ. အဂ့ၢ်ဒ်အံၤ, ဂုာ်န့ၢ်တၢ်အါအါကလဲာ်လၢ ပှၤဖလ့ၡသးဖိအကီၢ် ပူၤ, ဒီးလၢယူဒၤအကီၢ်ပူၤလီၤ.
\p
\v 17 ဒီးလၢမုၢ်ဟါပၢၢ်လၢမုၢ်ဆ့ၣ်ထီၣ်တနံၤ လၢမုၢ်ဟါ န့ၣ် စီၤဒၤဝံးကျီကွံာ်အီၤ, ဒီးပှၤတပူၤတဖျဲးဘၣ်နီတဂၤ ဘၣ်, ပူၤဖျဲးထဲပှၤဖိၣ်သၣ်ခွါ လွံၢ်ကယၤလၢအဒိးကီၤ လၤအူးဒီးဃ့ၢ်ဝဲတဖၣ်ဧိၤန့ၣ်လီၤ.
\p
\v 18 ဒီးစီၤဒၤဝံးမၤန့ၢ်ကယဲၢ်တၢ်လၢ ပှၤဧမၤလ့းဖိစိာ်ထီၣ် ကွံာ်, ဒီးစီၤဒၤဝံးမၤထူၣ်ဖျဲးအမါခံဂၤလီၤ.
\v 19 ဒီးအဆံး ဂ့ၤ, အဒိၣ်ဂ့ၤ, ဖိခွါဂ့ၤ, ဖိမုၣ်ဂ့ၤ, တၢ်ဖိတၢ်လံၤဂ့ၤ, ထီရီၤ တၢ်တမံၤမံၤလၢအဟံးန့ၢ်ဝဲဂ့ၤ, တၢ်တဟါမၢ်ဘၣ်နီ တမံၤဘၣ်. စီၤဒၤဝံးမၤန့ၢ်က့ၤတၢ်ခဲလၢာ်လီၤ.
\p
\v 20 ဒီးစီၤဒၤဝံးဟံးန့ၢ် ကယဲၢ်သိဒီးမဲာ်တဲးလဲး, ဒီးဂီၤဘုၣ် ဂီၤဖံးလၢပှၤဟီထီၣ်အီၤလၢ ဆၣ်ဖိကီၢ်ဖိအဒၢအမဲာ် ညါ, ဒီးပှၤစံးဝဲဒၣ်, တၢ်အံၤမ့ၢ်စီၤဒၤဝံးအတၢ်လီၤ.
\p
\v 21 ဒီးစီၤဒၤဝံးက့ၤက့ၤဆူ ပှၤလၢအဂံၢ်အဘါလီၤဘှါတုၤ အပိာ်စီၤဒၤဝံးအခံတကဲဘၣ်ခံကယၤ လၢအဒုးအိၣ်ဝဲ လၢထံကျိဘစိၢ်အနံၤ, ဒီးအဝဲသ့ၣ်ဟဲသဂၢၢ်စီၤဒၤဝံး, ဒီးဟဲသဂၢၢ်ပှၤအိၣ်ဒီးအီၤလီၤ. ဒီးတုၤစီၤဒၤဝံးဟဲဘူး ဒီးပှၤဂီၢ်မုၢ်ဒီး, ကတိၤဒိၣ်အီၤလီၤ.
\p
\v 22 ဒီးပှၤအၢပှၤသီခဲလၢာ်, ဒီးပှၤဘလးယဧၤလးဖိလၢ အအိၣ်ဝဲလၢပှၤတဖၣ်အကျါန့ၣ်ကတိၤတၢ်, ဒီးစံးဝဲ ဒၣ်, မ့ၢ်အတလဲၤဘၣ်ဒီးပှၤဘၣ်ဒီး, ပတဟ့ၣ်လီၤဘၣ် အီၤလၢတၢ်လၢပဂုာ်န့ၢ်က့ၤအကျါန့ၣ်ဘၣ်. ပကဟ့ၣ် လီၤအီၤထဲအမါ, ဒီးအဖိအလံၤတဂၤလၢအဂီၢ်ဒၣ်ဝဲ, တဂၤလၢအဂီၢ်ဒၣ်ဝဲစုာ်စုာ်, ဒ်သိးအကဆှၢထီၣ်, ဒီး ဟးထီၣ်ကွံာ်ဝဲလီၤ.
\p
\v 23 ဒီးစီၤဒၤဝံးစံးဝဲဒၣ်, ယဒီပုၢ်ဝဲၢ်သ့ၣ်ဧၢ, သုတဘၣ်မၤ ဒ်န့ၣ်လၢတၢ်လၢယွၤဟ့ၣ်လီၤပှၤ, လၢအအံးလီၤကွၢ် လီၤပှၤ, ဒီးဟ့ၣ်လီၤကွံာ်ပှၤလၢ အဟဲထီဒါပှၤတဖု ဆူပစုပူၤန့ၣ်ဘၣ်.
\v 24 ဒီးမ့ၢ်မတၤကဒိကနၣ်သုကလုၢ် လၢတၢ်တမံၤအံၤအဂ့ၢ်အကျိၤလဲၣ်. အဂ့ၢ်ဒ်အံၤ, ဒ်ပှၤ လၢအလဲၤလီၤဆူတၢ်ဒုးသုးအပူၤတဂၤအဂီၢ်အသိးန့ၣ် ပှၤလၢအအိၣ်လီၤတဲာ်ဒီး တၢ်ဖိတၢ်လံၤတဂၤအဂီၢ်က ဒ်န့ၣ်အသိးလီၤ. ကဒိးန့ၢ်ဘၣ်တၢ်ဒ်သိးသိးလီၤ.
\p
\v 25 ဒီးလၢမုၢ်တနံၤလံၤလံၤန့ၣ် တၢ်မၤအသးလၢအပာ် တၢ်န့ၣ်လၢတၢ်မၤလိာ်, ဒီးတၢ်အလုၢ်အလၢ်လၢအံၣ် စရ့လးအပူၤတုၤမုၢ်မဆါတနံၤအံၤလီၤ.
\p
\v 26 ဒီးတုၤစီၤဒၤဝံးဟဲဆူစံကလးဒီး, ဟ့ၣ်ယုၢ်တၢ်ဂုာ်န့ၢ် တနီၤဆူပှၤယူဒၤဖိအသးပှၢ်, အတံၤအသကိးတဖၣ်, ဒီးစံးဝဲဒၣ်, ကွၢ်ကွၢ်, တၢ်ခိၣ်ဖးလၢသုဂီၢ်လၢတၢ်ဂုာ် န့ၢ်လၢယွၤအဒုၣ်အဒါအကျါန့ၣ်လီၤ.
\v 27 ဆူပှၤအိၣ်လၢ ဘ့ၤသ့လးအပူၤ, ဒီးဆူပှၤအိၣ်လၢရၤမိးအပူၤလၢက လံၤထံးတခီ, ဒီးဆူပှၤအိၣ်လၢယးတံၢ်အပူၤ
\v 28 ဒီးဆူပှၤ အိၣ်လၢဧရိၤဧ့ၢ်အပူၤ, ဒီးဆူပှၤအိၣ်လၢစံးဖမိးအပူၤ, ဒီးဆူပှၤအိၣ်ဝဲလၢအ့ၡတမိးအပူၤ,
\v 29 ဒီးဆူပှၤအိၣ်လၢ ရၤဃ့လးအပူၤ, ဒီးဆူပှၤအိၣ်လၢပှၤယရၤဃမအ့လးဖိ အဝ့ၢ်တဖၣ်အပူၤဒီး ဆူပှၤအိၣ်လၢပှၤက့ၣ်ဖိအဝ့ၢ်တ ဖၣ်အပူၤ,
\v 30 ဒီးဆူပှၤအိၣ်လၢဃိၢ်မါအပူၤ, ဒီးဆူပှၤအိၣ် လၢကီၢ်ရၤၡၣ်အပူၤ, ဒီးဆူပှၤအိၣ်လၢဧၤသးအပူၤ,―
\p
\v 31 ဒီးဆူပှၤအိၣ်လၢဃ့ဘြိၣ်အပူၤ, ဒီးဆူကယဲၢ်တၢ်အိၣ် အလီၢ်ဖဲစီၤဒၤဝံးအကစၢ်ဒၣ်ဝဲ, ဒီးအပှၤကညီတဖၣ် လဲၤညီနုၢ်အပူၤတပူၤလၢ်လၢ်န့ၣ် ဟ့ၣ်ယုၢ်ဝဲလီၤ.
\c 31
\cl ၃၁
\p
\v 1 ဒီးပှၤဖလ့ၡသးဖိဒုးတၢ်ဒီးအံၣ်စရ့လး, ဒီးအံၣ်စရ့ လးအပှၤကညီ ဃ့ၢ်လၢပှၤဖလ့ၡသးဖိအမဲာ်ညါ, ဒီး လီၤဃံၤသံလၢကစၢၢ်ကံးလဘိအလိၤလီၤ.
\p
\v 2 ဒီးပှၤဖလ့ၡသးဖိ လူၤသပှၢ်စီၤစီလူးဒီးအဖိခွါတဖၣ်, ဒီးပှၤဖလ့ၡသးဖိမၤသံစီၤစီလူးအဖိခွါစီၤယိနၤသၣ်, ဒီး စီၤအဘံနဒာ်, ဒီးစီၤမးလကံရှူၤလီၤ.
\p
\v 3 ဒီးတၢ်ဒုးသုးန့ၣ် ကဲထီၣ်တၢ်ကီလၢစီၤစီလူးအဂီၢ်, ဒီးပှၤခးတၢ်ဖိခးဘၣ်အီၤ, ဒီးဘၣ်တၢ်ဆဲးအီၤလၢပှၤခး တၢ်ဖိနးမးလီၤ.
\p
\v 4 ဒီးစီၤစီလူးစံးဘၣ်ပှၤစိာ်အစုကဝဲၤတဂၤ, ဘီၣ်ထီၣ်န နး, ဒီးဆဲးဖျိယၤလၢအီၤတက့ၢ်. ပှၤတဒိးဘၣ်တၢ်ကူး တရံးတဖၣ်န့ၣ်ကဆဲးဖျိယၤ, ဒီးမၤတရီတပါဘၣ်ဖုး ယၤလီၤ. ဘၣ်ဆၣ်ဒီးပှၤစိာ်အစုကဝဲၤတဂၤန့ၣ်တမၤ ဘၣ်ဝဲဘၣ်. အဂ့ၢ်ဒ်အံၤ, ပျံၤတၢ်ဒိၣ်မးလီၤ. ဒီးစီၤစီလူး ဟံးန့ၢ်နးတဘ့ၣ်န့ၣ်, ဒီးထိၣ်လီၤဃံၤအသးလၢအဖီ ခိၣ်လီၤ.
\p
\v 5 ဒီးတုၤပှၤစိာ်အစုကဝဲၤတဂၤန့ၣ် ထံၣ်လၢစီၤစီလူးသံ လံဒီး, အဝဲဒၣ်ထိၣ်လီၤဃံၤအသးလၢ အနးတဘ့ၣ် အဖီခိၣ်စ့ၢ်ကီး, ဒီးသံဝဲဒီးအီၤလီၤ.
\p
\v 6 ဒီးစီၤစီလူးသံဝဲ, ဒီးအဖိခွါသၢဂၤ, ဒီးအပှၤစိာ်အစုက ဝဲၤတဂၤ, ဒီးအပှၤကညီခဲလၢာ်လၢမုၢ်တနံၤဃီန့ၣ်လီၤ.
\p
\v 7 ဒီးတုၤအံၣ်စရ့လးအပှၤကညီလၢ အအိၣ်ဝဲလၢက စၢၢ်ကဆူးဝၢ်ဘးခီ, ဒီးအိၣ်လၢယၢ်ဒ့ၣ်ဝၢ်ဘးခီတဖၣ် န့ၣ်ထံၣ်ဝဲလၢအံၣ်စရ့လးအပှၤကညီဃ့ၢ်ဝဲ, ဒီးလၢစီၤ စီလူးဒီးအဖိခွါတဖၣ်သံတ့ၢ်လံန့ၣ်ဒီး, လဲၤသဒၣ်ဝ့ၢ် တဖၣ်, ဒီးဃ့ၢ်ထီၣ်ကွံာ်လီၤ. ဒီးပှၤဖလ့ၡသးဖိဟဲအိၣ် ဝဲဆိးဝဲလၢအပူၤလီၤ.
\p
\v 8 ဒီးမုၢ်ဆ့ၣ်ထီၣ်တနံၤန့ၣ် တုၤပှၤဖလ့ၡသးဖိဟဲဘ့ၣ် ကွံာ်ပှၤသံအကူအသိးဒီး, တၢ်မၤအသးလၢအထံၣ်န့ၢ် စီၤစီလူးဒီးအဖိခွါသၢဂၤလီၤဃံၤဝဲလၢ ကစၢၢ်ကံးလ ဘိအလိၤလီၤ.
\v 9 ဒီးဒီၣ်တဲာ်ကွံာ်အခိၣ်, ဒီးဘ့ၣ်လီၤ ကွံာ်အသဃိး, ဒီးမၢပှၤလဲၤစိာ်ဝ့ၤဝီၤလၢပှၤဖလ့ၡသး ဖိအကီၢ်ပူၤ ဒ်သိးအကစံၣ်တဲၤတဲလီၤတၢ်လၢအတၢ် ဂီၤတဖၣ်အဟံၣ်ပူၤ, ဒီးလၢပှၤဂီၢ်မုၢ်တဖၣ်အကျါလီၤ.
\p
\v 10 ဒီးပာ်ဝဲအသဃိးလၢ ဧၤၡတြိးအဟံၣ်ပူၤ, ဒီးစဲထီၣ်အ စိၣ်လၢဘ့ၤသၡၣ်အဝ့ၢ်ခိၣ်ဒူလီၤ.
\p
\v 11 ဒီးတုၤပှၤယၤဘ့ၣ်ကံးလဧးဖိနၢ်ဟူတၢ်လၢ ပှၤဖလ့ ၡသးဖိ မၤဘၣ်စီၤစီလူးဒီး,
\v 12 ပှၤသုးဖိခဲလၢာ် ဂဲၤဆၢ ထၢၣ်, ဒီးလဲၤတၢ်သီတနၤကျၢၤ, ဒီးဟံးန့ၢ်စီၤစီလူးအ စိၣ်, ဒီးအဖိခွါတဖၣ်အစိၣ်လၢဘ့ၤသၡၣ်အဝ့ၢ်ခိၣ်ဒူ, ဒီးဟဲဝဲဆူယၤဘ့ၣ်, ဒီးကုၢ်ဃိထီၣ်အီၤန့ၣ်,
\v 13 ဒီးဟံးန့ၢ် အဃံ, ဒီးခူၣ်လီၤကွံာ်အီၤလၢသ့ၣ်တထံးအဖီလာ်လၢ ယၤဘ့ၣ်, ဒီးဒုၣ်တၢ်အီၣ်နွံနံၤလီၤ.
