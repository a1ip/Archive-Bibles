<?xml version="1.0" encoding="UTF-8"?>
<?xml-stylesheet href="osis2html.xsl" type="text/xsl"?>
<osis xmlns="http://www.bibletechnologies.net/2003/OSIS/namespace">
    <osisText xml:lang="my" osisIDWork="SgawKaren">
        <header>
            <work osisWork="SgawKaren">
                <creator role="encoder">Myanmar Bible Software</creator>
                <creator role="aut">Rev Francis Mason</creator>
                <publisher>Myanmar Bible Software</publisher>
                <type type="OSIS">Bible</type>
                <identifier type="OSIS">Bible.ksw.SgawKaren.1853</identifier>
                <language type="SIL">ksw</language>
                <scope>2Pet</scope>
            </work>
        </header>
        <div type="book" osisID="2Pet">
            <div type="introduction">
                <title>လံာ်စီၤပ့းတရူးကွဲးဝဲခံဘ့ၣ်တဘ့ၣ်</title>
            </div>
            <chapter osisID="2Pet.1">
                <title>၁</title>
                <p>
                    <verse sID="2Pet.1.1" osisID="2Pet.1.1"/>
                    ယ့ၣ်ရှူးခရံာ်အခ့အပှၤဒီးအပှၤတၢ်မၢဖိ, ယၤစီၤၡံမိၣ် ပ့းတရူး, ယစံးဘၣ်ပှၤလၢအန့ၢ်ဘၣ်တၢ်စူၢ်တၢ်နာ်လုၢ် ဒိၣ်ပှ့ၤဒိၣ်တမံၤဃီဒီးပှၤ, လၢယွၤဒီးပတၢ်အုၣ်က့ၤခီၣ် က့ၤ,ယ့ၣ်ရှူးခရံာ်,အတၢ်တီတၢ်လိၤအပူၤန့ၣ်,
                    <verse eID="2Pet.1.1"/>
                    <verse sID="2Pet.1.2" osisID="2Pet.1.2"/>
                    မ်တၢ် ဘျုးတၢ်ဖှိၣ်,ဒီးတၢ်ဃူတၢ်ဖိးအါထီၣ်လၢသုဂီၢ်, လၢတၢ် သ့ၣ်ညါယွၤ,ဒီးပကစၢ်ယ့ၣ်ရှူးခရံာ်အပူၤန့ၣ်တက့ၢ်.
                    <verse eID="2Pet.1.2"/>
                </p>
                <p>
                    <verse sID="2Pet.1.3" osisID="2Pet.1.3"/>
                    အဂ့ၢ်ဒ်အံၤ, မ့ၢ်လၢတၢ်သ့ၣ်ညါဘၣ်ဃးဒီးပှၤလၢအ ကိးန့ၢ်ပှၤလၢအလၤကပီၤ, ဒီးအတၢ်ဂ့ၤတၢ်ဝါဒၣ်ဝဲသ တးဒီး, ယွၤအစိအကမီၤဟ့ၣ်လီၤလံပှၤလၢကယဲၢ်တၢ် ဘၣ်ဃးဒီးတၢ်မူဒီးတၢ်ယူးယီၣ်ယွၤ,
                    <verse eID="2Pet.1.3"/>
                    <verse sID="2Pet.1.4" osisID="2Pet.1.4"/>
                    ဒီးဟ့ၣ်လီၤလံစ့ၢ် ကီးပှၤလၢတၢ်စံးပာ်အဒိၣ်အမုၢ်ဒီးအလုၢ်ဒိၣ်ပှ့ၤဒိၣ်, ဒ် သိးသုကပူၤဖျဲးဒီးတၢ်ဟးဂီၤလၢ အကဲထီၣ်ဝဲလၢဟီၣ် ခိၣ်ချၢလၢပသးကွံတၢ်အဃိ, ဒီးန့ၢ်ဃုာ်တၢ်အလုၢ်အ လၢ်ဘၣ်ဃးဒီးယွၤန့ၣ်လီၤ.
                    <verse eID="2Pet.1.4"/>
                    <verse sID="2Pet.1.5" osisID="2Pet.1.5"/>
                    လၢတၢ်န့ၣ်အဃိစ့ၢ်ကီး, သုမၤတၢ်လၢကယဲၢ်တၢ်ဂုာ်မၤခဲလၢာ်သတးဒီး, လၢသု တၢ်နာ်အဖီခိၣ်, ပာ်ဖှိၣ်တၢ်ဂ့ၤတၢ်ဝါ,ဒီးလၢတၢ်ဂ့ၤတၢ် ဝါအဖီခိၣ်,တၢ်သ့ၣ်ညါ,
                    <verse eID="2Pet.1.5"/>
                    <verse sID="2Pet.1.6" osisID="2Pet.1.6"/>
                    ဒီးလၢတၢ်သ့ၣ်ညါအဖီခိၣ်, တၢ်ကီၤပသး, ဒီးလၢတၢ်ကီၤပသးအဖီခိၣ်,တၢ်ဝံသးစူၤ ဒီးလၢတၢ်ဝံသးစူၤအဖီခိၣ်,တၢ်ယူးယီၣ်ယွၤ,
                    <verse eID="2Pet.1.6"/>
                    <verse sID="2Pet.1.7" osisID="2Pet.1.7"/>
                    ဒီးလၢ တၢ်ယူးယီၣ်ယွၤအဖီခိၣ်, တၢ်အဲၣ်ပုၢ်အဲၣ်ဝဲၢ်,ဒီးလၢတၢ် အဲၣ်ပုၢ်အဲၣ်ဝဲၢ်အဖီခိၣ်,တၢ်အဲၣ်တၢ်ကွံတက့ၢ်.
                    <verse eID="2Pet.1.7"/>
                    <verse sID="2Pet.1.8" osisID="2Pet.1.8"/>
                    အဂ့ၢ်ဒ် အံၤ,တၢ်တဖၣ်န့ၣ်မ့ၢ်အိၣ်လၢသုပူၤ, ဒီးမ့ၢ်အါထီၣ်ဝဲဒီး, ကဒုးကဲထီၣ်သုလၢသုတမ့ၢ်ဘၣ်ပှၤအကၢၣ်အကျူ, ဒီး ပှၤတသၣ်ထီၣ်ဘၣ်လၢ တၢ်သ့ၣ်ညါ ပကစၢ်ယ့ၣ်ရှူးခ ရံာ်အဂ့ၢ်န့ၣ်ဘၣ်လီၤ.
                    <verse eID="2Pet.1.8"/>
                    <verse sID="2Pet.1.9" osisID="2Pet.1.9"/>
                    အဂ့ၢ်ဒ်အံၤ, ပှၤလၢတၢ်န့ၣ်တ ဖၣ်တအိၣ်ဘၣ်န့ၣ်, မ့ၢ်ပှၤမဲာ်ဘျီၣ်, ဒီးတထံၣ်ဘၣ်တၢ် အယံၤဘၣ်, ဒီးသးပ့ၤနီၣ်လၢအဒိးကဆှီထီၣ်အသးလၢ အတၢ်ဒဲးဘးလီၢ်လံၤန့ၣ်လီၤ.
                    <verse eID="2Pet.1.9"/>
                </p>
                <p>
                    <verse sID="2Pet.1.10" osisID="2Pet.1.10"/>
                    မၤသးဒ်န့ၣ်ဒီး, ဒီပုၢ်ဝဲၢ်သ့ၣ်ဧၢ,ကျဲးစၢးမၤဂၢၢ်မၤကျၢၤ တၢ်ကိးန့ၢ်သုဒီးတၢ်ဃုထၢသု,ဒိၣ်ဒၣ်တၢ်န့ၣ်တက့ၢ်. အဂ့ၢ်ဒ်အံၤ, သုမ့ၢ်မၤတၢ်တဖၣ်န့ၣ်ဒီး, သုတလီၤဃံၤ လၢၤဘၣ်နီတခီၣ်ဘၣ်.
                    <verse eID="2Pet.1.10"/>
                    <verse sID="2Pet.1.11" osisID="2Pet.1.11"/>
                    အဂ့ၢ်ဒ်အံၤ,ဒ်န့ၣ်အသိးတၢ်က ကပာ်ဖှိၣ်ဒီးသုထူးထူးတီၤတီၤ လၢတၢ်လဲၤနုာ်ဆူတၢ် အုၣ်က့ၤခီၣ်က့ၤ, ပကစၢ်ယ့ၣ်ရှူးခရံာ်အဘီအမုၢ်အထူ အယိာ်အပူၤလီၤ.
                    <verse eID="2Pet.1.11"/>
                </p>
                <p>
                    <verse sID="2Pet.1.12" osisID="2Pet.1.12"/>
                    မ်ဒ်န့ၣ်ဒီးသုသ့ၣ်ညါတၢ်န့ၣ်တဖၣ်, ဒီးသုအိၣ်ဂၢၢ် ဆိးကျၢၤ လၢတၢ်မ့ၢ်တၢ်တီလၢအအိၣ်ဒီးသုနာ်သက့ဒီး ယကဂုာ်ဒုးသ့ၣ်နီၣ်ထီၣ်သုလၢအဂ့ၢ်အကျိၤ, တဘိယူၢ် ဃီလီၤ.
                    <verse eID="2Pet.1.12"/>
                    <verse sID="2Pet.1.13" osisID="2Pet.1.13"/>
                    ဒီးယဆိကမိၣ်လၢယအိၣ်ဒံးလၢဒဲအံၤအဖၢ မုၢ်ဒီး, ယဂ့ၤထိၣ်ဂဲၤသုလၢတၢ်သ့ၣ်နီၣ်ထီၣ်အဂီၢ်လီၤ.-
                    <verse eID="2Pet.1.13"/>
                </p>
                <p>
                    <verse sID="2Pet.1.14" osisID="2Pet.1.14"/>
                    ယသ့ၣ်ညါလၢယဘၣ်ပာ်ကွံာ်ယဒဲအံၤချ့သဒံး, ဒ်ပက စၢ်ယ့ၣ်ရှူးခရံာ်ဒုးနဲၣ်ယၤအသိးန့ၣ်လီၤ.
                    <verse eID="2Pet.1.14"/>
                    <verse sID="2Pet.1.15" osisID="2Pet.1.15"/>
                    ဒီးယကကျဲး စၢးတၢ်ဒ်သိးယက့ၤက့ၤအလီၢ်ခံန့ၣ်, သုကသ့ၣ်နီၣ်ထီၣ် တၢ်တဖၣ်အံၤတထံၣ်ဃီလီၤ.
                    <verse eID="2Pet.1.15"/>
                </p>
                <p>
                    <verse sID="2Pet.1.16" osisID="2Pet.1.16"/>
                    အဂ့ၢ်ဒ်အံၤ, လၢပဒုးသ့ၣ်ညါသုလၢပကစၢ်ယ့ၣ်ရှူးခ ရံာ်အစိအကမီၤ, ဒီးအဟဲလီၤအဂ့ၢ်အကျိၤန့ၣ်,ပတပိာ် ဘၣ်ပူကဲထီၣ်လၢတၢ်ကူၣ်တၢ်ဆးန့ၣ်ဘၣ်. မ့မ့ၢ်ပမ့ၢ်ပှၤ လၢအထံၣ်ဘၣ်အစိအကမီၤလၢပမဲာ်လီၤ.
                    <verse eID="2Pet.1.16"/>
                    <verse sID="2Pet.1.17" osisID="2Pet.1.17"/>
                    အဂ့ၢ်ဒ် အံၤ, လၢတၢ်အကလုၢ်ဟဲလၢ တၢ်လၤကပီၤကပြုၢ်က ပြီၤဆူအအိၣ်ဒ်အံၤ, အအံၤမ့ၢ်ယဖိခွါလၢယအဲၣ်,ဒီးဘၣ် ယသးလၢအီၤန့ၣ်ဒီး,
                    <note>
                        <reference osisRef="Matt.17.5">မး. ၁၇း၅</reference>
                    </note>
                    , မ့ၢ်အဒိးန့ၢ်တၢ်ပာ် ဒိၣ်ပာ်ထီ,ဒီးတၢ်လၤတၢ်ကပီၤလၢပၢ်ယွၤန့ၣ်လီၤ.
                    <verse eID="2Pet.1.17"/>
                    <verse sID="2Pet.1.18" osisID="2Pet.1.18"/>
                    ဒီး ဖဲပအိၣ်ဒီးအီၤလၢကစၢၢ်စီဆှံအလိၤအဖၢမုၢ်ဒီး, ပနၢ်ဟူ တၢ်အကလုၢ်အံၤလၢအဟဲလီၤလၢမူခိၣ်လီၤ.
                    <verse eID="2Pet.1.18"/>
                    <verse sID="2Pet.1.19" osisID="2Pet.1.19"/>
                    ဒီးပအိၣ် ဒီးဝံအကလုၢ်ဂၢၢ်န့ၢ်ကျၢၤန့ၢ်အလီၢ်တက့ၢ်, လၢသုဂ့ၤ ကွၢ်ထံအီၤဒ်မ့ၣ်အူဒၢကပီၤထီၣ်လၢတၢ်ခံးအလီၢ်အသိး တုၤလၢမုၢ်ဆ့ၣ်ထီၣ်, ဒီးဆၣ်တူၢ်ဂီၤထီၣ်ဘးလၢသုသး ကံၢ်ပူၤန့ၣ်လီၤ.
                    <verse eID="2Pet.1.19"/>
                    <verse sID="2Pet.1.20" osisID="2Pet.1.20"/>
                    သ့ၣ်ညါဆိတၢ်အံၤတက့ၢ်.လံာ်အက လုၢ်လၢဝံအကျိာ်န့ၣ်, တၢ်တဒုးအိၣ်ဖျါထီၣ်အခီပညီဖဲ ဒၣ်ပသးပလိၤနီတထံၣ်ဘၣ်.
                    <verse eID="2Pet.1.20"/>
                    <verse sID="2Pet.1.21" osisID="2Pet.1.21"/>
                    အဂ့ၢ်ဒ်အံၤ,ဝံအကလုၢ် တဟဲဘၣ်ဝဲလၢပျၢၤဖဲဒၣ်ပှၤကညီအသးဘၣ်. မ့ၢ်ဒ်သး စီဆှံဘိးထီၣ်အသးအသိးန့ၣ်,ယွၤအပှၤစီဆှံကတိၤတၢ် န့ၣ်လီၤ.
                    <verse eID="2Pet.1.21"/>
                </p>
            </chapter>
            <chapter osisID="2Pet.2">
                <title>၂</title>
                <p>
                    <verse sID="2Pet.2.1" osisID="2Pet.2.1"/>
                    ဘၣ်ဆၣ်ဒီးဝံအဘျၣ် အိၣ်ထီၣ်စ့ၢ်ကီးလၢပှၤဂီၢ်မုၢ်အ ကျါ, ဒ်သရၣ်အဘျၣ်ကအိၣ်စ့ၢ်ကီးဝဲလၢသုကျါအသိး န့ၣ်လီၤ. အဝဲသ့ၣ်ကဒုးနုာ်ခူသူၣ်တၢ်စုတလီၤဃုာ်ဘၣ်, ဘၣ်ဃးဒီးတၢ်ဟးဂီၤ, ဒီးကသမၢကွံာ်ကစၢ်လၢအပှ့ၤ က့ၤအီၤ, ဒီးကထုးလီၤတၢ်ဟးဂီၤလၢအလိၤဒၣ်ဝဲချ့သ ဒံးလီၤ.
                    <verse eID="2Pet.2.1"/>
                    <verse sID="2Pet.2.2" osisID="2Pet.2.2"/>
                    ဒီးပှၤအါဂၤကပိာ်ထွဲအတၢ်ကလုာ်ကလိၤအ ခံ, ဒီးလၢအဝဲသ့ၣ်အဃိ, တၢ်မ့ၢ်တၢ်တီအကျဲကဘၣ် တၢ်ဒုၣ်ဒွဲၣ်အီၤလီၤ.
                    <verse eID="2Pet.2.2"/>
                    <verse sID="2Pet.2.3" osisID="2Pet.2.3"/>
                    ဒီးလၢတၢ်ပံာ်တၢ်ကီအပူၤကမၤ လဲာ်မၤကၤသုလၢတၢ်ကတိၤလီတၢ်လီၤ. အတၢ်စံၣ် ညီၣ်ဃၣ်လၢပျၢၤလံၤလံၤ,တအိၣ်ကတီၢ်ဘၣ်, ဒီးအတၢ် ဟးဂီၤတမံသပ့ၤဘၣ်.
                    <verse eID="2Pet.2.3"/>
                </p>
                <p>
                    <verse sID="2Pet.2.4" osisID="2Pet.2.4"/>
                    အဂ့ၢ်ဒ်အံၤ,ကလူးလၢအမၤတၢ်ဒဲးဘးတဖၣ်န့ၣ်, ယွၤ မ့ၢ်တသးလီဘၣ်အီၤဘၣ်, ဒီးမ့ၢ်တ့ၢ်လီၤအီၤဆူ လရာ် ပူၤ, ဒီးဟ့ၣ်လီၤအီၤလၢတၢ်ခံးအတၢ်စၢဃာ်အပူၤ, လၢ တၢ်စံၣ်ညီၣ်ဃၣ်အဂီၢ်,
                    <verse eID="2Pet.2.4"/>
                    <verse sID="2Pet.2.5" osisID="2Pet.2.5"/>
                    ဒီးမ့ၢ်တသးလီဘၣ်ဟီၣ်ခိၣ် လီၢ်လံၤ, ဒီးဒုးလုၣ်ဘၢပှၤတယူးတယီၣ်ဘၣ်ယွၤအဟီၣ် ခိၣ်လၢထံ, ဒီးအံးက့ၤကွၢ်က့ၤပှၤဃိးဂၤတဂၤစီၤနိအၤ, လၢအစံၣ်တဲၤတဲလီၤတၢ်တီတၢ်လိၤအကလုၢ်,
                    <verse eID="2Pet.2.5"/>
                    <verse sID="2Pet.2.6" osisID="2Pet.2.6"/>
                    ဒီးမ့ၢ် ဒုးကဲထီၣ်ဝ့ၢ်စဒိၣ်,ဒီးဝ့ၢ်ဂမိရၤလၢဖၣ်ဆါ, ဒီးစံၣ်ညီၣ် ဃၣ်အီၤလၢတၢ်ဟးဂီၤ, ဒီးပာ်အီၤလၢတၢ်အဒိအတဲာ် လၢပှၤလၢအကမၤ တၢ်တယူးတယီၣ်ဘၣ်ယွၤလၢခံအ ဂီၢ်.
                    <verse eID="2Pet.2.6"/>
                    <verse sID="2Pet.2.7" osisID="2Pet.2.7"/>
                    ဒီးမ့ၢ်ထုးထီၣ်ကွံာ်ပှၤတီပှၤလိၤစီၤလိာ်,လၢအသူၣ် ကိၢ်အသးဂီၤလၢပှၤတၢ်ဒဲးဘးဖိ အတၢ်ဖံးတၢ်မၤဘၣ် အၢအဃိ,
                    <verse eID="2Pet.2.7"/>
                    <verse sID="2Pet.2.8" osisID="2Pet.2.8"/>
                    (အဂ့ၢ်ဒ်အံၤ, ပှၤတီပှၤလိၤတဂၤန့ၣ်အိၣ်ဝဲ ဆိးဝဲလၢအဝဲသ့ၣ်အကျါ, ဒီးထံၣ်တၢ်, ဒီးနၢ်ဟူတၢ်သ တးဒီး,အသူၣ်တီအသးလိၤဘၣ်တၢ်မၤတံာ်တာ်ကိးမုၢ် နံၤလၢအဝဲသ့ၣ်အတၢ်မၤတတီတလိၤဘၣ်အဃိ) ဒီး,-
                    <verse eID="2Pet.2.8"/>
                </p>
                <p>
                    <verse sID="2Pet.2.9" osisID="2Pet.2.9"/>
                    မ့ၢ်မးယွၤသ့ၣ်ညါထုးထီၣ်ကွံာ် ပှၤယူးယီၣ်ယွၤလၢတၢ် လ့ပစီအပူၤ, ဒီးသ့ၣ်ညါဟံးဃာ်ပှၤတတီတလိၤဘၣ် လၢတၢ်ဒဲးဘးအဖီလာ် တုၤလၢ မုၢ်စံၣ်ညီၣ်အနံၤန့ၣ် လီၤ.
                    <verse eID="2Pet.2.9"/>
                    <verse sID="2Pet.2.10" osisID="2Pet.2.10"/>
                    ဒီးလီၤဆီဒၣ်တၢ်ပှၤလၢအပိာ်တၢ်ဖံးတၢ်ညၣ်အ ခံ, ဒီးလဲၤလၢအတၢ်ကလုာ်ကလိၤအပူၤ, ဒီးမၤတရီတ ပါပဒိၣ်ပပှၢ်န့ၣ်လီၤ. ပှၤတဖၣ်န့ၣ်မ့ၢ်ပှၤအဒူ,ဒီးမၤဖဲအ သးအလိၤဒၣ်ဝဲလီၤ. ဒီးဒုၣ်ဒွဲၣ်တၢ်အစိအကမီၤတဖၣ် န့ၣ်တပျံၤဘၣ်ဝဲဘၣ်.
                    <verse eID="2Pet.2.10"/>
                    <verse sID="2Pet.2.11" osisID="2Pet.2.11"/>
                    မ့မ့ၢ်ကလူးတဖၣ်လၢအဂံၢ်အ ဘါဒီးအစိအကမီၤဒိၣ်န့ၢ်အဝဲသ့ၣ်နာ်သက့ဒီး, တပာ် တၢ်ကမၣ်ဒုၣ်ဒွဲၣ်လၢအလိၤလၢယွၤအမဲာ်ညါဘၣ်.
                    <verse eID="2Pet.2.11"/>
                </p>
                <p>
                    <verse sID="2Pet.2.12" osisID="2Pet.2.12"/>
                    မ့မ့ၢ်အဝဲသ့ၣ်တဖၣ်န့ၣ် ဒ်ဆၣ်ဖိကီၢ်ဖိနီၢ်နီၢ်လၢအ သူၣ်တဖးသးတဖးဘၣ်, ကဲထီၣ်လၢတၢ်ကဖီၣ်န့ၢ်အီၤ, ဒီးမၤသံအီၤအဂီၢ်အသိးန့ၣ်, ပှၤတဖၣ်အံၤဒုၣ်ဒွဲၣ်တၢ် လၢအတသ့ၣ်ညါဘၣ်တဖၣ်န့ၣ်, ဒီးကဟးဂီၤမးလၢအ ကစၢ်ဒၣ်ဝဲအတၢ်ဟးဂီၤအပူၤ,
                    <verse eID="2Pet.2.12"/>
                    <verse sID="2Pet.2.13" osisID="2Pet.2.13"/>
                    ဒီးကဒိးဘၣ်တၢ်တတီ တလိၤဘၣ်အဘူးအလဲလီၤ. တၢ်အီၣ်လုၣ်ကိလၢမုၢ်ဆါ ခီန့ၣ်, ပာ်ဝဲလၢအတၢ်မုာ်တၢ်လၤ,ဒီးမ့ၢ်တၢ်မဲၣ်သူမဲၣ်ဂီၤ ဒီးတၢ်သံၣ်သူမီၢ်ကျာ်, ဒီးပှၤမုာ်လၤတၢ်လၢအတၢ်လီ တၢ်ဝ့ၤဒၣ်ဝဲအပူၤ, ဖဲအအီၣ်မုာ်အီလၤအသးဒီးသုအဖၢ မုၢ်န့ၣ်လီၤ.
                    <verse eID="2Pet.2.13"/>
                    <verse sID="2Pet.2.14" osisID="2Pet.2.14"/>
                    အိၣ်ဒီးအမဲာ်ပှဲၤဝဲဒီးပှၤအဲၣ်ဘၢဝၤ,ဒီးဆိ တ့ၢ်လၢတၢ်ဒဲးဘးတသ့ဘၣ်,ကတိၤလွဲန့ၢ်ပှၤလၢအသး တဂၢၢ်တကျၢၤဘၣ်, အိၣ်ဒီးအသးညီနုၢ်လၢတၢ်သးကွံ တၢ်,တၢ်ဆိၣ်အၢအဖိ,
                    <verse eID="2Pet.2.14"/>
                    <verse sID="2Pet.2.15" osisID="2Pet.2.15"/>
                    ပှၤလဲၤသဒၣ်ကွံာ်ကျဲအလိၤ,ဒီး ဟးကမၣ်ဝ့ၤဝီၤဝဲ, ဒီးပိာ်က့ၤပှၤလၢအအဲၣ်ဒိးတၢ်တတီ တလိၤဘၣ်အဘူးအလဲ, စီၤဘဧိၢ်အဖိခွါစီၤဘံးလၣ်အ ကျဲ,
                    <verse eID="2Pet.2.15"/>
                    <verse sID="2Pet.2.16" osisID="2Pet.2.16"/>
                    ဘၣ်ဆၣ်ဒီးအဝဲဒၣ်ဘၣ်တၢ်ဒူအလိၤလၢအတၢ် ကမၣ်ဒၣ်ဝဲအဃိလီၤ. အဂ့ၢ်ဒ်အံၤ,ကသ့ၣ်ယီၤတအုၣ်တ ဒု,ကတိၤဝဲလၢပှၤကညီအကျိာ်, ဒီးတြီဃာ်ဝံအတၢ်ပျုၢ် တၢ်တြိးလီၤ.
                    <verse eID="2Pet.2.16"/>
                </p>
                <p>
                    <verse sID="2Pet.2.17" osisID="2Pet.2.17"/>
                    အဝဲသ့ၣ်တဖၣ်န့ၣ်, မ့ၢ်ထံပူၤလၢထံတအိၣ်ဘၣ်,ဘှ့ၣ် လၢကလံၤမုၢ်အူဒံကွံာ်အီၤ, ဒီးတၢ်ခံးအတၢ်သူအထူအ ယိာ်အိၣ်ပာ်လၢအဂီၢ်လီၤ.
                    <verse eID="2Pet.2.17"/>
                    <verse sID="2Pet.2.18" osisID="2Pet.2.18"/>
                    အဂ့ၢ်ဒ်အံၤ, ကတိၤလုက တိၤမဲကလီကလီလၢတၢ်ဖံးတၢ်ညၣ်အသးကွံတၢ်, ဒီး တၢ်ကလုာ်ကလိၤအပူၤ ,သတးဒီးလွဲန့ၢ်ပှၤလၢအဘူးဒီး ကပူၤဖျဲးဒီးပှၤအိၣ်လၢတၢ်ကမၣ်အပူၤန့ၣ်လီၤ.
                    <verse eID="2Pet.2.18"/>
                    <verse sID="2Pet.2.19" osisID="2Pet.2.19"/>
                    စံးပာ် အီၤလၢတၢ်ထူၣ်ဖျဲးအဖၢမုၢ်ဒီး, အကစၢ်ဒၣ်ဝဲမ့ၢ်တၢ်အုၣ် သံကျၣ်သံအကုၢ်အပှၤလီၤ. အဂ့ၢ်ဒ်အံၤ,ပှၤမ့ၢ်ဘၣ်တၢ် မၤနၢၤအီၤလၢတၢ်တမံၤမံၤဒီး, မ့ၢ်အဒိးမၢကုၢ်အသးလၢ အီၤလီၤ.
                    <verse eID="2Pet.2.19"/>
                    <verse sID="2Pet.2.20" osisID="2Pet.2.20"/>
                    အဂ့ၢ်ဒ်အံၤ, ပှၤလၢအပူၤဖျဲးကွံာ်ဟီၣ်ခိၣ်အ တၢ်ဘၣ်အၢ, လၢတၢ်သ့ၣ်ညါပှၤအုၣ်က့ၤခီၣ်က့ၤတၢ်ပ ကစၢ်ယ့ၣ်ရှူးခရံာ်အဃိန့ၣ်, မ့ၢ်ဘၣ်တၢ်သဘံၣ်ဘုၣ်က ဒီးလၢတၢ်တဖၣ်န့ၣ်,ဒီးတၢ်မၤနၢၤအီၤဒီး, အကတၢၢ်က နးန့ၢ်အခီၣ်ထံးတက့ၢ်လီၤ.
                    <verse eID="2Pet.2.20"/>
                    <verse sID="2Pet.2.21" osisID="2Pet.2.21"/>
                    အဂ့ၢ်ဒ်အံၤ,မ့ၢ်တသ့ၣ်ညါ ဘၣ်တၢ်တီတၢ်လိၤအကျဲဘၣ်ဒီး, ဂ့ၤန့ၢ်အသ့ၣ်ညါဝံၤ ဒီး, ညိကွံာ်တၢ်မၤလိာ်စီဆှံလၢတၢ်ဟ့ၣ်လီၤအီၤန့ၣ်တ က့ၢ်လီၤ.
                    <verse eID="2Pet.2.21"/>
                    <verse sID="2Pet.2.22" osisID="2Pet.2.22"/>
                    ဒီးတၢ်ကတိၤဒိလၢအမ့ၢ်အမ့ၢ်အတီတမံၤန့ၣ် ဘၣ်လံအီၤလံ, ထွံၣ်ကဒါက့ၤအသးဆူအတၢ်ဘှိးဒၣ်ဝဲ အအိၣ်, [ကတိၤ.၂၆း၁၁],ဒီးထိးမိၢ်လၢအဒိးသ့စီအ သးဝံၤဒီးကဒါဃီၤအသးဆူ အလီၢ်ကလိာ်လၢ ကပံာ် ကျါန့ၣ်လီၤ.
                    <verse eID="2Pet.2.22"/>
                </p>
            </chapter>
            <chapter osisID="2Pet.3">
                <title>၃</title>
                <p>
                    <verse sID="2Pet.3.1" osisID="2Pet.3.1"/>
                    ပှၤလၢတၢ်အဲၣ်အီၤသ့ၣ်ဧၢ, ခဲကနံၣ်အံၤ,လံာ်ဟ့ၣ်ယုၢ် ပှဲၤထီၣ်ခံဘ့ၣ်တဘ့ၣ်အံၤ, ယကွဲးန့ၢ်သုလီၤ. လၢခံဘ့ၣ် လိာ်အပူၤန့ၣ်, ယထိၣ်ဂဲၤသုသးစီဆှံလၢ တၢ်သ့ၣ်နီၣ် ထီၣ်က့ၤတၢ်အဂီၢ်,
                    <verse eID="2Pet.3.1"/>
                    <verse sID="2Pet.3.2" osisID="2Pet.3.2"/>
                    ဒ်သိးသုကသ့ၣ်နီၣ်ထီၣ်က့ၤဝံစီဆှံအတၢ်ကတိၤလၢအကတိၤပာ်ဝဲ, ဒီးပှၤအုၣ်က့ၤခီၣ်က့ၤ တၢ်ပကစၢ်အတၢ်မၤလိာ်လၢ ပှၤတၢ်မၢဖိတဖၣ်အစုပူၤ လီၤ.
                    <verse eID="2Pet.3.2"/>
                    <verse sID="2Pet.3.3" osisID="2Pet.3.3"/>
                    သ့ၣ်ညါဆိတၢ်အံၤတက့ၢ်,လၢမုၢ်နံၤတဖၣ်အက တၢၢ်န့ၣ်, ပှၤဒုၣ်ဒွဲၣ်တၢ်ကဟဲလၢတၢ်ဒုၣ်ဒွဲၣ်အပူၤ, ဒီး ကလဲၤဖဲအတၢ်ကလုာ်ကလိၤဒၣ်ဝဲအသိး,
                    <verse eID="2Pet.3.3"/>
                    <verse sID="2Pet.3.4" osisID="2Pet.3.4"/>
                    ဒီးကစံး, တၢ်စံးပာ်လၢအဝဲဒၣ်ကဟဲန့ၣ်မ့ၢ်အအိၣ်ဖဲလဲၣ်. အဂ့ၢ် ဒ်အံၤ,ပၢ်တဖၣ်မံသပ့ၤအလီၢ်ခံန့ၣ်, တၢ်ခဲလၢာ်အိၣ်ဒၣ် တၢ်ဒ်တၢ်တ့လၢအခီၣ်ထံးလံၤလံၤအသိးန့ၣ်လီၤ.
                    <verse eID="2Pet.3.4"/>
                    <verse sID="2Pet.3.5" osisID="2Pet.3.5"/>
                    အ ဂ့ၢ်ဒ်အံၤ, မူခိၣ်အိၣ်ဝဲဆိးဝဲလၢပျၢၤလၢသီ, ဒီးဟီၣ်ခိၣ် အိၣ်ထီၣ်လၢထံကျါ, ဒီးလၢထံအဃိ,လၢယွၤအကလုၢ် န့ၣ်, အဝဲသ့ၣ်ဘၣ်အသးလၢအတသ့ၣ်ညါဘၣ်တကူၢ် သ့ၣ်လီၤ.
                    <verse eID="2Pet.3.5"/>
                    <verse sID="2Pet.3.6" osisID="2Pet.3.6"/>
                    လၢအဃိ,ဟီၣ်ခိၣ်လၢအအိၣ်ဝဲလၢအကတီၢ် ဖဲန့ၣ်, တၢ်လုၣ်ဘၢအီၤလၢထံသတးဒီး, ဟးဂီၤဝဲလီၤ.-
                    <verse eID="2Pet.3.6"/>
                </p>
                <p>
                    <verse sID="2Pet.3.7" osisID="2Pet.3.7"/>
                    မ့မ့ၢ်မူခိၣ်ဒီးဟီၣ်ခိၣ်ခဲကနံၣ်အံၤ, အဝဲဒၣ်အကလုၢ်ပာ် အီၤလၢမ့ၣ်အူအဂီၢ်, ဖဲမုၢ်စံၣ်ညီၣ်အနံၤ,ဒီးပှၤတယူးယီၣ် ဘၣ်ယွၤဘၣ်ကတုၤတၢ်ဟးဂီၤအကတီၢ်န့ၣ်လီၤ.
                    <verse eID="2Pet.3.7"/>
                </p>
                <p>
                    <verse sID="2Pet.3.8" osisID="2Pet.3.8"/>
                    ဘၣ်ဆၣ်ဒီးပှၤလၢတၢ်အဲၣ်အီၤသ့ၣ်ဧၢ, တၢ်အံၤတမံၤ န့ၣ်သးပ့ၤနီၣ်သုဝဲတဂ့ၤ, လၢကစၢ်အမဲာ်ညါန့ၣ်,မုၢ်တ နံၤမၤအသးဒ်နံၣ်တကထိအသိး, ဒီးနံၣ်တကထိမၤအ သးဒ်မုၢ်တနံၤအသိးန့ၣ်လီၤ.
                    <verse eID="2Pet.3.8"/>
                    <verse sID="2Pet.3.9" osisID="2Pet.3.9"/>
                    ကစၢ်တမၤယံာ်မၤနီၢ် တၢ်လၢအတၢ်စံးပာ်အဂ့ၢ်အကျိၤ, ဒ်ပှၤကညီတနီၤနီၤ ပာ်တၢ်မၤယံာ်မၤနီၢ်အသိးန့ၣ်ဘၣ်. မ့မ့ၢ်မ့ၢ်အဝံသးစူၤ သုဃဲးဃဲးလီၤ.အဂ့ၢ်ဒ်အံၤ, တဘၣ်ဘၣ်အသးလၢပှၤက တုၤလၢတၢ်ဟးဂူာ်ဟးဂီၤနီတဂၤဘၣ်. မ့ၢ်လၢပှၤခဲလၢာ် ကန့ၢ်ဘၣ်တၢ်ပီၢ်ယၢ်လီၤက့ၤအသးလီၤ.
                    <verse eID="2Pet.3.9"/>
                    <verse sID="2Pet.3.10" osisID="2Pet.3.10"/>
                    မ့မ့ၢ်ကစၢ်အ မုၢ်နံၤတနံၤန့ၣ်, ကဟဲဒ်တၢ်ဘျၣ်အသိးလီၤ.ဒီးလၢအပူၤ န့ၣ်,မူခိၣ်တဖၣ်ကဒံကွံာ်ဒံဖျိးလၢတၢ်သီၣ်ဖးဒိၣ်,ဒီးတၢ် အမိၢ်ပှၢ်တဖၣ်ကကဲၤထီၣ်, ဒီးကဒံကွံာ်ဝဲ,ဒီးဟီၣ်ခိၣ်ဒီး တၢ်မၤတဖၣ်လၢအပူၤန့ၣ်,မ့ၣ်အူကအီၣ်ကွံာ်ဝဲလီၤ.
                    <verse eID="2Pet.3.10"/>
                </p>
                <p>
                    <verse sID="2Pet.3.11" osisID="2Pet.3.11"/>
                    မၤသးဒ်န့ၣ်ဒီး, တၢ်တဖၣ်န့ၣ်ကဒံကွံာ်ခဲလၢာ်သတး ဒီး,
                    <verse eID="2Pet.3.11"/>
                    <verse sID="2Pet.3.12" osisID="2Pet.3.12"/>
                    လၢတၢ်ကွၢ်လၢ်ဒီးတၢ်ဆၢသပှၢ်ပှၢ်ယွၤအမုၢ်နံၤက ဟဲဝဲ, ဖဲမူခိၣ်ကကဲၤထီၣ်ဒီးပူၤကွံာ်,ဒီးတၢ်အမိၢ်ပှၢ်တဖၣ် ကပှံၢ်လီၤလၢတၢ်ကိၢ်န့ၣ်,
                    <verse eID="2Pet.3.12"/>
                    <verse sID="2Pet.3.13" osisID="2Pet.3.13"/>
                    လၢတၢ်ဖံးတၢ်မၤစီဆှံအပူၤ ဒီးလၢတၢ်ယူးယီၣ်ယွၤအပူၤ သုဂ့ၤကဲထီၣ်လၢပှၤဒ်လဲၣ် တကလုာ်လဲၣ်. ဘၣ်ဆၣ်ဒီး,ဒ်အတၢ်စံးပာ်အသိးန့ၣ်, ပကွၢ်လၢ်မူခိၣ်အသီ, ဒီးဟီၣ်ခိၣ်အသီ,ဖဲတၢ်တီတၢ်လိၤ အိၣ်ဝဲဆိးဝဲလၢအပူၤန့ၣ်လီၤ.
                    <verse eID="2Pet.3.13"/>
                </p>
                <p>
                    <verse sID="2Pet.3.14" osisID="2Pet.3.14"/>
                    မၤသးဒ်န့ၣ်ဒီး, ပှၤလၢတၢ်အဲၣ်အီၤသ့ၣ်ဧၢ,မ့ၢ်သုကွၢ် လၢ်တၢ်တဖၣ်န့ၣ်အကျဲဒီး, ကျဲးစၢးလၢအကထံၣ်န့ၢ်သု လၢသုတမဲၣ်သူတမဲၣ်ဂီၤဘၣ်, ဒီးတသံၣ်သူတမီၢ်ကျာ် ဘၣ်လၢတၢ်ဃူတၢ်ဖိးအပူၤတက့ၢ်.
                    <verse eID="2Pet.3.14"/>
                    <verse sID="2Pet.3.15" osisID="2Pet.3.15"/>
                    ဒီးပာ်ပကစၢ်အ တၢ်ဝံသးစူၤလၢတၢ်အုၣ်က့ၤခီၣ်က့ၤတက့ၢ်. ဒ်ပဒီပုၢ်ဝဲၢ် သးဘိစီၤပီလူးကွဲးန့ၢ်စ့ၢ်ကီးသု ဒ်တၢ်ကူၣ်သ့ကူၣ်ဘၣ် လၢတၢ်ဟ့ၣ်လီၤအီၤအသိးန့ၣ်လီၤ.
                    <verse eID="2Pet.3.15"/>
                    <verse sID="2Pet.3.16" osisID="2Pet.3.16"/>
                    ဒ်အကတိၤတၢ် လၢအလံာ်ကွဲးခဲလၢာ်လၢ အကတိၤတၢ်လၢအပူၤလၢ တၢ်တဖၣ်အံၤအဂ့ၢ်စ့ၢ်ကီးအသိးလီၤ. လၢအဝဲန့ၣ်အပူၤ တၢ်တနီၤနီၤပှၤနၢ်ပၢၢ်ကီ, ဒီးပှၤတသ့ဘၣ်လံာ်ဒီးပှၤတ ဂၢၢ်တကျၢၤဘၣ်တဖၣ်န့ၣ်, ဘိးကဒါဝဲ,ဒ်တၢ်ကွဲးအသး အဂၤတဖၣ်အသိးစ့ၢ်ကီး, လၢအကစၢ်ဒၣ်ဝဲအတၢ်ဟး ဂီၤအဂီၢ်လီၤ.
                    <verse eID="2Pet.3.16"/>
                </p>
                <p>
                    <verse sID="2Pet.3.17" osisID="2Pet.3.17"/>
                    မၤသးဒ်န့ၣ်ဒီး, ပှၤလၢတၢ်အဲၣ်အီၤသုဝဲသ့ၣ်ဧၢ,မ့ၢ်သု သ့ၣ်ညါပာ်သတးဒီး, ပလီၢ်သုသးဒ်သိးတၢ်သုတက လံာ်န့ၢ်သုလၢပှၤတတီတလိၤဘၣ် အတၢ်လီတၢ်ဝ့ၤတ ဂ့ၤ,ဒ်သိးသုသုတလီၤတဲာ်ကွံာ်လၢသုတၢ်ဂၢၢ်တၢ်ကျၢၤ ဒၣ်သုဝဲန့ၣ်တဂ့ၤ.
                    <verse eID="2Pet.3.17"/>
                    <verse sID="2Pet.3.18" osisID="2Pet.3.18"/>
                    မ့မ့ၢ်ဒိၣ်ထီၣ်သုဝဲလၢတၢ်ဘျုးတၢ် ဖှိၣ်, ဒီးလၢတၢ်သ့ၣ်ညါတၢ်အုၣ်က့ၤခီၣ်က့ၤပှၤပကစၢ် ယ့ၣ်ရှူးခရံာ်အပူၤန့ၣ်တက့ၢ်. တုၤအံၤဆူညါ,မ်တၢ်လၤ ကပီၤအိၣ်ဒီးအီၤလီၤစိၤလီၤထီတက့ၢ်. အၤမ့ၣ်.
                    <verse eID="2Pet.3.18"/>
                </p>
            </chapter>
        </div>
    </osisText>
</osis>