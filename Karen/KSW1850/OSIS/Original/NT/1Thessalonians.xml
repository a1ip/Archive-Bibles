<?xml version="1.0" encoding="UTF-8"?>
<?xml-stylesheet href="osis2html.xsl" type="text/xsl"?>
<osis xmlns="http://www.bibletechnologies.net/2003/OSIS/namespace">
    <osisText xml:lang="my" osisIDWork="SgawKaren">
        <header>
            <work osisWork="SgawKaren">
                <creator role="encoder">Myanmar Bible Software</creator>
                <creator role="aut">Rev Francis Mason</creator>
                <publisher>Myanmar Bible Software</publisher>
                <type type="OSIS">Bible</type>
                <identifier type="OSIS">Bible.ksw.SgawKaren.1853</identifier>
                <language type="SIL">ksw</language>
                <scope>1Thess</scope>
            </work>
        </header>
        <div type="book" osisID="1Thess">
            <div type="introduction">
                <title>လံာ်စီၤပီလူးကွဲးန့ၢ်ပှၤသ့းစၤလနံဖိ အခီၣ်ထံးတဘ့ၣ်</title>
            </div>
            <chapter osisID="1Thess.1">
                <title>၁</title>
                <p>
                    <verse sID="1Thess.1.1" osisID="1Thess.1.1"/>
                    စီၤပီလူး,ဒီးစီၤစံလၤ,ဒီးစီၤတံၤမသ့း, စံးဘၣ်တၢ်အိၣ် ဖှိၣ်လၢသ့းစၤလနံ, လၢပၢ်ယွၤဒီးကစၢ်ယ့ၣ်ရှူးခရံာ်အ ပူၤန့ၣ်, မ်တၢ်ဘျုးတၢ်ဖှိၣ်,ဒီးတၢ်ဃူတၢ်ဖိးလၢပပၢ်ယွၤ ဒီးကစၢ်ယ့ၣ်ရှူးခရံာ်န့ၣ်ဘၣ်သုတက့ၢ်.
                    <verse eID="1Thess.1.1"/>
                </p>
                <p>
                    <verse sID="1Thess.1.2" osisID="1Thess.1.2"/>
                    ပသ့ၣ်နီၣ်ထီၣ်က့ၤသုလၢပတၢ်ထုကတဖၣ်အပူၤ, ဒီး ပစံးထီၣ်ပတြၢၤယွၤအဘျုးတထံၣ်ဃီလၢ သုခဲလၢာ်အ ဃိလီၤ.
                    <verse eID="1Thess.1.2"/>
                    <verse sID="1Thess.1.3" osisID="1Thess.1.3"/>
                    ပသ့ၣ်နီၣ်ထီၣ်က့ၤတဘိယူၢ်ဃီ, သုတၢ်မၤ ဘၣ်ဃးဒီးတၢ်နာ်, ဒီးသုတၢ်ကျဲးစၢး ဘၣ်ဃးဒီးတၢ် အဲၣ်တၢ်ကွံ, ဒီးသုတၢ်ဝံသးစူၤ ဘၣ်ဃးဒီးတၢ်မုၢ်လၢ် လၢအအိၣ်လၢပကစၢ်ယ့ၣ်ရှူးခရံာ်အပူၤလၢယွၤဒီးပပၢ် အမဲာ်ညါလီၤ.
                    <verse eID="1Thess.1.3"/>
                    <verse sID="1Thess.1.4" osisID="1Thess.1.4"/>
                    အဂ့ၢ်ဒ်အံၤ,ဒီပုၢ်ဝဲၢ်လၢယွၤအဲၣ်အီၤ သ့ၣ်ဧၢ,ပသ့ၣ်ညါသုဘၣ်တၢ်ဃုထၢက့ၤသုလီၤ.
                    <verse eID="1Thess.1.4"/>
                    <verse sID="1Thess.1.5" osisID="1Thess.1.5"/>
                    အဂ့ၢ် ဒ်အံၤ, ပတၢ်သးခုအကစီၣ်အိၣ်ထဲတၢ်ကတိၤလၢသုဂီၢ် တမ့ၢ်ဘၣ်. မ့ၢ်အအိၣ်စ့ၢ်ကီးဒီးတၢ်စိတၢ်ကမီၤ,ဒီးသးစီ ဆှံ, ဒီးတၢ်နာ်အလၢအပှဲၤလၢအအါ,ဒ်သုသ့ၣ်ညါလၢ ပမ့ၢ်ပှၤဒ်လဲၣ်ဒ်လဲၣ်လၢသုကျါ, ဒီးလၢသုဂီၢ်အသိးန့ၣ် လီၤ.
                    <verse eID="1Thess.1.5"/>
                    <verse sID="1Thess.1.6" osisID="1Thess.1.6"/>
                    ဒီးသုဒိးန့ၢ်တၢ်အကလုၢ်အကထါလၢတၢ်နးတၢ် ဖှီၣ်အါအပူၤ, အိၣ်ဒီးသးစီဆှံအတၢ်သးခုသတးဒီးသု ကဲထီၣ်ပှၤကွၢ်လိပှၤဒီးကစၢ်န့ၣ်လီၤ.
                    <verse eID="1Thess.1.6"/>
                    <verse sID="1Thess.1.7" osisID="1Thess.1.7"/>
                    မၤသးဒ်န့ၣ်ဒီး သုကဲထီၣ်တၢ်အဒိအတဲာ်လၢပှၤစူၢ်က့ၤနာ်က့ၤတၢ်လၢ မၤက့းဒနံဒီးအဃါယၤခဲလၢာ်အဂီၢ်လီၤ.
                    <verse eID="1Thess.1.7"/>
                    <verse sID="1Thess.1.8" osisID="1Thess.1.8"/>
                    အဂ့ၢ်ဒ်အံၤ, ကစၢ်အကလုၢ်ကထါဟူထီသါလီၤလၢ သုအိၣ်ထဲလၢ မၤက့းဒနံဒီးအဃါယၤအပူၤဧိၤတမ့ၢ်ဘၣ်,မ့ၢ်သုနာ်က့ၤ ယွၤန့ၣ်ဟူထီၣ်သါလီၤဝဲကိးပူၤဒဲး တုၤပစံးတၢ်အလီၢ် တအိၣ်ဘၣ်နီတမံၤဘၣ်.
                    <verse eID="1Thess.1.8"/>
                    <verse sID="1Thess.1.9" osisID="1Thess.1.9"/>
                    အဂ့ၢ်ဒ်အံၤပှၤတဖၣ်အကစၢ် ဒၣ်ဝဲစံၣ်တဲၤတဲလီၤလၢ ပလဲၤနုာ်လၢသုကျါမ့ၢ်တၢ်ဒ် လဲၣ်ဒ်လဲၣ်, ဒီးလၢသုဃၣ်ကွံာ်သုသးလၢတၢ်ဂီၤဆူယွၤ အအိၣ် ဒ်သိးသုကမၤယွၤလၢအမူဝဲ ဒီးမ့ၢ်တၢ်နီၢ်နီၢ်တ ဂၤအတၢ်,
                    <verse eID="1Thess.1.9"/>
                    <verse sID="1Thess.1.10" osisID="1Thess.1.10"/>
                    ဒီးဒ်သိးသုကကွၢ်လၢ်အဖိခွါလၢမူခိၣ်,လၢ အဒုးဂဲၤဆၢထၢၣ်က့ၤအီၤလၢတၢ်သံ,ယ့ၣ်ရှူး,လၢအထုး ထီၣ်ကွံာ်ပှၤလၢတၢ်သးဒိၣ် လၢအကဟဲဝဲအပူၤ တဂၤ အကျဲလီၤ.
                    <verse eID="1Thess.1.10"/>
                </p>
            </chapter>
            <chapter osisID="1Thess.2">
                <title>၂</title>
                <p>
                    <verse sID="1Thess.2.1" osisID="1Thess.2.1"/>
                    အဂ့ၢ်ဒ်အံၤ, ပုၢ်သ့ၣ်ဝဲၢ်သ့ၣ်ဧၢ,သုသ့ၣ်ညါသုကစၢ် ဒၣ်သုဝဲ,လၢပလဲၤနုာ်ဆူသုအိၣ်တမ့ၢ်ဘၣ်တၢ်ကလီက လီဘၣ်.
                    <verse eID="1Thess.2.1"/>
                    <verse sID="1Thess.2.2" osisID="1Thess.2.2"/>
                    မ့မ့ၢ်ဒ်သုသ့ၣ်ညါအသိး,ပဘၣ်တၢ်နးတၢ်ဖှီၣ်, ဒီးတၢ်မၤအၢမၤနးပှၤလၢဖံလံးပံၤအပူၤ နာ်သက့ဒီး.ပ အိၣ်ဒီးပသးခူတလ့ၢ်လၢပယွၤအပူၤ ဒ်သိးပကစံၣ်တဲၤ တဲလီၤသုလၢယွၤအတၢ်သးခုအကစီၣ်,လၢတၢ်ဂ့ၤလိာ် ဘှီလိာ်အါအါကလဲာ်အပူၤလီၤ.
                    <verse eID="1Thess.2.2"/>
                    <verse sID="1Thess.2.3" osisID="1Thess.2.3"/>
                    အဂ့ၢ်ဒ်အံၤ,ပသဆၣ် ထီၣ်သုခံန့ၣ်တဟဲဘၣ်လၢတၢ်နာ်ကမၣ်, တၢ်အဲၣ်တ လ့ၤအဲၣ်တဘီ,ဒီးတၢ်လီတၢ်ဝ့ၤဘၣ်.
                    <verse eID="1Thess.2.3"/>
                    <verse sID="1Thess.2.4" osisID="1Thess.2.4"/>
                    မ့မ့ၢ်ဒ်ယွၤပာ်ပှၤ လၢအဂ့ၤအးလီၤ တၢ်သးခုအကစီၣ်လၢ ပစုပူၤအသိး န့ၣ်,ပကတိၤတၢ်ဒ်န့ၣ်သိးလီၤ. ဒ်သိးပကမၤဘၣ်ပှၤက ညီအသးတမ့ၢ်ဘၣ်,မ့ၢ်ယွၤလၢအမၤကွၢ်ပသူၣ်ပသးတ ဂၤအသးလီၤ.
                    <verse eID="1Thess.2.4"/>
                    <verse sID="1Thess.2.5" osisID="1Thess.2.5"/>
                    အဂ့ၢ်ဒ်အံၤ, ဒ်သုသ့ၣ်ညါတၢ်အသိးန့ၣ်, ပတကတိၤလွဲဘၣ်တၢ်နီတစုဘၣ်,ပတသးကွံဘၣ်တၢ် ဘၣ်ဃးဒီးတၢ်လီတၢ်ဝ့ၤဘၣ်,ယွၤမ့ၢ်တၢ်အုၣ်အသးလၢ ပဂီၢ်လီၤ.
                    <verse eID="1Thess.2.5"/>
                    <verse sID="1Thess.2.6" osisID="1Thess.2.6"/>
                    ပမ့ၢ်ခရံာ်အပှၤတၢ်မၢဖိသတးဒီး, ပပာ် ဒိၣ်ပာ်ထီပသးသ့ဘၣ်ဆၣ်ဒီးလၢသုမ့ၢ်ဂ့ၤ,လၢပှၤဂၤမ့ၢ် ဂ့ၤ,ပတဃုဘၣ်တၢ်လၤတၢ်ကပီၤလၢပှၤကညီဘၣ်.
                    <verse eID="1Thess.2.6"/>
                    <verse sID="1Thess.2.7" osisID="1Thess.2.7"/>
                    မ့ မ့ၢ်ပမ့ၢ်ပှၤအသးစူၤလၢသုကျါ ဒ်ပှၤကွၢ်ဖိ အံးက့ၤကွၢ် က့ၤအဖိဒၣ်ဝဲအသိးလီၤ.
                    <verse eID="1Thess.2.7"/>
                    <verse sID="1Thess.2.8" osisID="1Thess.2.8"/>
                    ဒ်န့ၣ်အသိး,မ့ၢ်ပအဲၣ်သုဒီး, ပသးအိၣ်ထဲလၢ ပကဟ့ၣ်သုလၢယွၤအတၢ်သးခုအက စီၣ်ဧိၤတမ့ၢ်ဘၣ်,မ့ၢ်လၢပသးသမူဒၣ်လဲာ်စ့ၢ်ကီးလီၤ. အဂ့ၢ်ဒ်အံၤ,သုမ့ၢ်ပှၤလၢပအဲၣ်အီၤလီၤ.
                    <verse eID="1Thess.2.8"/>
                    <verse sID="1Thess.2.9" osisID="1Thess.2.9"/>
                    အဂ့ၢ်ဒ်အံၤ, ပုၢ် သ့ၣ်ဝဲၢ်သ့ၣ်ဧၢ, ပမၤတၢ်သပှၢ်ပှၢ်ဒီးပမၤတၢ်တုၤတၢ်ဘှံး ပသးန့ၣ်,သုသ့ၣ်နီၣ်ထီၣ်က့ၤလီၤ. ပမၤတၢ်လၢမုၢ်ဆါ ဆဲးလၢမုၢ်နၤ, ဒ်သိးပသုတပာ်တၢ်ဃၢလၢသုလိၤနီတ ဂၤတဂ့ၤဒီး,ပစံၣ်တဲၤတဲလီၤသုလၢ ယွၤအတၢ်သးခုအ ကစီၣ်န့ၣ်လီၤ.
                    <verse eID="1Thess.2.9"/>
                </p>
                <p>
                    <verse sID="1Thess.2.10" osisID="1Thess.2.10"/>
                    သုမ့ၢ်ပှၤအုၣ်အသး,ဒီးယွၤစ့ၢ်ကီး,လၢပအိၣ်စီစီဆှံ ဆှံ,ဒီးတီတီလိၤလိၤ,ဒီးတၢ်ပာ်တၢ်ကမၣ်လၢပလိၤအ လီၢ်တအိၣ်ဘၣ်လၢပှၤစူၢ်က့ၤနာ်က့ၤသုဝဲအကျါဒ်လဲၣ် ဒ်လဲၣ်န့ၣ်လီၤ.
                    <verse eID="1Thess.2.10"/>
                    <verse sID="1Thess.2.11" osisID="1Thess.2.11"/>
                    ဒ်န့ၣ်အသိး,သုသ့ၣ်ညါလၢပသဆၣ် ထီၣ်သုခံတဂၤဒီးတဂၤ,ဒီးပမၤမုာ်ထီၣ်က့ၤသုသး,ဒီးပ အုၣ်ပသးလၢသုဒ်လဲၣ်ဒ်လဲၣ်,ဒ်ပၢ်မၤအဖိဒၣ်ဝဲအသိး,-
                    <verse eID="1Thess.2.11"/>
                    <verse sID="1Thess.2.12" osisID="1Thess.2.12"/>
                    ဒ်သိးသုကလဲၤတၢ်ဒ်အကြၢးဒီးယွၤလၢအကိးက့ၤသုဆူ အဘီအမုၢ်,ဒီးအလၤကပီၤအပူၤအသိးန့ၣ်လီၤ.
                    <verse eID="1Thess.2.12"/>
                </p>
                <p>
                    <verse sID="1Thess.2.13" osisID="1Thess.2.13"/>
                    မ်ဒ်န့ၣ်ဒီး, ပစံးထီၣ်ပတြၢၤယွၤအဘျုးအဖှိၣ်တထံၣ် ဃီစ့ၢ်ကီးလီၤ. အဂ့ၢ်ဒ်အံၤ,လၢသုဒိးန့ၢ်ယွၤအကလုၢ်အ ကထါလၢသုနၢ်ဟူလၢပှၤန့ၣ် သုတဒိးန့ၢ်ဘၣ်အီၤဒ်ပှၤ ကညီအကလုၢ်အသိးဘၣ်. မ့မ့ၢ်သုဒိးန့ၢ်အီၤဒ်အမ့ၢ်နီၢ် နီၢ်အသိး, လၢယွၤလၢအမၤတၢ်လၢပှၤစူၢ်က့ၤနာ်က့ၤ တၢ်သုဝဲအပူၤအကလုၢ်န့ၣ်လီၤ.
                    <verse eID="1Thess.2.13"/>
                    <verse sID="1Thess.2.14" osisID="1Thess.2.14"/>
                    အဂ့ၢ်ဒ်အံၤ,ပုၢ်သ့ၣ်ဝဲၢ် သ့ၣ်ဧၢ, သုကဲထီၣ်ပှၤကွၢ်လိယွၤအတၢ်အိၣ်ဖှိၣ်တဖၣ် လၢယ့ၣ်ရှူးခရံာ်အပူၤလၢကီၢ်ယူဒၤလီၤ. အဂ့ၢ်ဒ်အံၤ,သု ဘၣ်တၢ်စ့ၢ်ကီးလၢသုပှၤကလုာ်ဒၣ်သုဝဲအစုပူၤ, ဒ်အဝဲ သ့ၣ်ဘၣ်တၢ်လၢပှၤယူဒၤဖိအစုပူၤ,
                    <verse eID="1Thess.2.14"/>
                    <verse sID="1Thess.2.15" osisID="1Thess.2.15"/>
                    လၢအမၤသံကစၢ် ယ့ၣ်ရှူးဒီးဝံတဖၣ်, ဒီးမၤအၢမၤနးပှၤ,ဒီးတလူၤဘၣ်ယွၤ အသးဘၣ်,ဒီးကဲထီၣ်ပှၤခဲလၢာ်အဒုၣ်အဒါတဖၣ်,
                    <verse eID="1Thess.2.15"/>
                    <verse sID="1Thess.2.16" osisID="1Thess.2.16"/>
                    ဒီး တြီပှၤ ဒ်သိးပသုတစံၣ်တဲၤတဲလီၤတၢ်လၢပှၤကလုာ်တ ဖၣ်လၢအကတုၤလၢ တၢ်အုၣ်က့ၤခီၣ်က့ၤအီၤတဂ့ၤသ တးဒီး, မၤပှဲၤထီၣ်အတၢ်ကမၣ်တဘိယူၢ်ဃီလီၤ. ဘၣ် ဆၣ်ဒီးတၢ်သးဒိၣ်ထီၣ် ဟဲဘၣ်လၢအလိၤတုၤအလၢာ် န့ၣ်လီၤ.
                    <verse eID="1Thess.2.16"/>
                </p>
                <p>
                    <verse sID="1Thess.2.17" osisID="1Thess.2.17"/>
                    ဒီးပုၢ်သ့ၣ်ဝဲၢ်သ့ၣ်ဧၢ, ပဝဲဒၣ်အံၤပလီၤဖးဒီးသုတမ့ၢ် ဘၣ်လၢပသူၣ်ပသးဘၣ်, မ့ၢ်လၢပမဲာ်န့ၣ်လီၤ.ဒီးပသး သယုၢ်ဘၣ်သုဒိၣ်မး, ဒီးဒ်သိးပကထံၣ်ဘၣ်သုမဲာ်ဒီး,ပ ကျဲးစၢးတၢ်သပှၢ်ပှၢ်လီၤ.
                    <verse eID="1Thess.2.17"/>
                    <verse sID="1Thess.2.18" osisID="1Thess.2.18"/>
                    မၤသးဒ်န့ၣ်ဒီး,ပသးအိၣ်လၢ ပကလဲၤဆူသုအိၣ်, ယၤစီၤပီလူး, တဘျီဒီးခံဘျီ,ဒီးမုၣ် ကီၤလံၢ်တြီပှၤလီၤ.
                    <verse eID="1Thess.2.18"/>
                    <verse sID="1Thess.2.19" osisID="1Thess.2.19"/>
                    အဂ့ၢ်ဒ်အံၤ, ပတၢ်မုၢ်လၢ်မ့ၢ်ဂ့ၤ, ပတၢ်သးခုမ့ၢ်ဂ့ၤ,ပတၢ်သူၣ်ဖှံသးညီအခိၣ်သလုးမ့ၢ်ဂ့ၤ, မ့ၢ်တၢ်မနုၤလဲၣ်. မ့ၢ်သုဝဲလၢကစၢ်ယ့ၣ်ရှူးခရံာ်အမဲာ် ညါဖဲအဟဲန့ၣ်တမ့ၢ်ဘၣ်ဧါ.
                    <verse eID="1Thess.2.19"/>
                    <verse sID="1Thess.2.20" osisID="1Thess.2.20"/>
                    အဂ့ၢ်ဒ်အံၤ,သုဝဲဒၣ်အံၤ, သုမ့ၢ်ပလၤကပီၤ,ဒီးပတၢ်သးခုန့ၣ်လီၤ.
                    <verse eID="1Thess.2.20"/>
                </p>
            </chapter>
            <chapter osisID="1Thess.3">
                <title>၃</title>
                <p>
                    <verse sID="1Thess.3.1" osisID="1Thess.3.1"/>
                    မၤသးဒ်န့ၣ်ဒီးတုၤပအိၣ်တကဲလၢၤဘၣ်ဒီး, ဘၣ်ပ သးလၢ ပကအိၣ်လီၤတဲာ်တဂၤဃီလၢအၤသ့ၣ်အပူၤ,-
                    <verse eID="1Thess.3.1"/>
                </p>
                <p>
                    <verse sID="1Thess.3.2" osisID="1Thess.3.2"/>
                    ဒီးပမၢလီၤယွၤအခ့အပှၤ, ဒီးပှၤမၤဃုာ်တၢ်ဒီးပှၤလၢခ ရံာ်အတၢ်သးခုအကစီၣ်အပူၤ ပဒီပုၢ်ဝဲၢ်စီၤတံၤမသ့းတ ဂၤ, လဲၤဆူသုအိၣ်ဒ်သိးအကဒုးဆူၣ်ထီၣ်သုဂံၢ်သုဘါ, ဒီးသဆၣ်ထီၣ်သုခံလၢသုတၢ်နာ်အဂ့ၢ်အကျိၤ,
                    <verse eID="1Thess.3.2"/>
                    <verse sID="1Thess.3.3" osisID="1Thess.3.3"/>
                    ဒ်သိး ပှၤသုတဟူးတဝးလၢ တၢ်နးတၢ်ဖှီၣ်တဖၣ်အံၤအဃိနီ တဂၤတဂ့ၤလီၤ. အဂ့ၢ်ဒ်အံၤ,သုသ့ၣ်ညါသုကစၢ်ဒၣ်သု ဝဲ,လၢတၢ်ပာ်လီၤပှၤလၢတၢ်အံၤအဂီၢ်လီၤ.
                    <verse eID="1Thess.3.3"/>
                    <verse sID="1Thess.3.4" osisID="1Thess.3.4"/>
                    အဂ့ၢ်ဒ်အံၤ, လၢပအိၣ်ဒီးသုဒၣ်လဲာ်န့ၣ်,ပစံးပာ်သုလၢပကဘၣ်တၢ် နးတၢ်ဖှီၣ်, ဒ်တၢ်မၤအသး, ဒီးသုသ့ၣ်ညါအသိးန့ၣ် လီၤ.
                    <verse eID="1Thess.3.4"/>
                    <verse sID="1Thess.3.5" osisID="1Thess.3.5"/>
                    မ်ဒ်န့ၣ်ဒီးတုၤယအိၣ်တကဲလၢၤဘၣ်ဒီး,ယမၢလီၤ တၢ်ဒ်သိးယကသ့ၣ်ညါသုတၢ်နာ်န့ၣ်လီၤ. အဂ့ၢ်ဒ်အံၤ, ပှၤလ့ပစီတၢ်တဂၤကလ့ပစီဘၣ်ဖုးသုသတးဒီး, ပတၢ် မၤကကဲထီၣ်လၢတၢ်ကလီကလီလီၤ.
                    <verse eID="1Thess.3.5"/>
                </p>
                <p>
                    <verse sID="1Thess.3.6" osisID="1Thess.3.6"/>
                    မ့မ့ၢ်ခဲကနံၣ်အံၤ, စီၤတံၤမသ့းဟဲလၢ သုအိၣ်ဆူပ အိၣ်ဒီးစံးဘၣ်တဲဘၣ်ပှၤလၢတၢ်သးခုအကစီၣ်ဘၣ်ဃး ဒီးသုတၢ်နာ်, ဒီးသုတၢ်အဲၣ်တၢ်ကွံ, ဒီးသုတၢ်သ့ၣ်နီၣ် ထီၣ်က့ၤပှၤကစီဒီတဘိယူၢ်ဃီ, ဒီးသုဆၢထံၣ်ဘၣ်ပှၤဒ် ပဆၢထံၣ်ဘၣ်စ့ၢ်ကီးသုအသိးလီၤ.
                    <verse eID="1Thess.3.6"/>
                    <verse sID="1Thess.3.7" osisID="1Thess.3.7"/>
                    မၤသးဒ်န့ၣ်ဒီး,ပုၢ် သ့ၣ်ဝဲၢ်သ့ၣ်ဧၢ, ပသးမုာ်ထီၣ်က့ၤလၢသုဂ့ၢ်လၢပတၢ်နး တၢ်ဖှီၣ်,ဒီးပတၢ်ကိၢ်တၢ်ဂီၤခဲလၢာ်အပူၤ,လၢသုတၢ်နာ် အဃိလီၤ.
                    <verse eID="1Thess.3.7"/>
                    <verse sID="1Thess.3.8" osisID="1Thess.3.8"/>
                    အဂ့ၢ်ဒ်အံၤ,ခဲကနံၣ်အံၤ,သုမ့ၢ်အိၣ်ဂၢၢ်ဆိး ကျၢၤလၢကစၢ်အပူၤဒီး,ပမူပဝဲလီၤ.
                    <verse eID="1Thess.3.8"/>
                    <verse sID="1Thess.3.9" osisID="1Thess.3.9"/>
                    အဂ့ၢ်ဒ်အံၤ, လၢ တၢ်သးခုခဲလၢာ်, လၢပသးခုလၢသုဃိလၢယွၤအမဲာ် ညါအဃိန့ၣ်, ပကဟ့ၣ်ဆၢ တၢ်စံးထီၣ်ပတြၢၤယွၤအ ဘျုးအဖှိၣ်လၢမနုၤတမံၤလဲၣ်.
                    <verse eID="1Thess.3.9"/>
                    <verse sID="1Thess.3.10" osisID="1Thess.3.10"/>
                    ပဘါထုကဖၣ်သပှၢ်ပှၢ် လၢမုၢ်နၤဒီးလၢမုၢ်ဆါဒ်သိးပကထံၣ်ဘၣ်သုမဲာ်, ဒီးမၤ လၢထီၣ်ပှဲၤထီၣ်တၢ်လၢ အတလၢတပှဲၤဒံးဘၣ်လၢသု တၢ်နာ်အပူၤလီၤ.
                    <verse eID="1Thess.3.10"/>
                </p>
                <p>
                    <verse sID="1Thess.3.11" osisID="1Thess.3.11"/>
                    ဒီးယွၤအကစၢ်ဒၣ်ဝဲ, ပပၢ်တဂၤ, ဒီးပကစၢ်ယ့ၣ်ရှူး န့ၣ်,မ်အဟ့ၣ်လီၤပကျဲလီၤဟိဆူသုအိၣ်တက့ၢ်.
                    <verse eID="1Thess.3.11"/>
                    <verse sID="1Thess.3.12" osisID="1Thess.3.12"/>
                    ဒီးမ် ကစၢ်ဒုးအါထီၣ်သုတၢ်အဲၣ်လိာ်ကွံလိာ်သုသး, ဒီးသု တၢ်အဲၣ်ပှၤခဲလၢာ်အဂီၢ်, လၢလၢပှဲၤပှဲၤ, ဒ်ပအဲၣ်အသိး န့ၣ်တက့ၢ်.
                    <verse eID="1Thess.3.12"/>
                    <verse sID="1Thess.3.13" osisID="1Thess.3.13"/>
                    ဒ်သိးဖဲပကစၢ်ယ့ၣ်ရှူးခရံာ်ဟဲအိၣ်ဒီးအပှၤ စီဆှံခဲလၢာ်ဒီး, သုသးကအိၣ်ဂၢၢ်ဆိးကျၢၤလၢတၢ်စီဆှံ အပူၤလၢယွၤဒီးပပၢ်အမဲာ်ညါ, ဒီးတၢ်ပာ်တၢ်ကမၣ်လၢ သုလိၤအလီၢ်သုတအိၣ်တဂ့ၤလီၤ.
                    <verse eID="1Thess.3.13"/>
                </p>
            </chapter>
            <chapter osisID="1Thess.4">
                <title>၄</title>
                <p>
                    <verse sID="1Thess.4.1" osisID="1Thess.4.1"/>
                    ဒီးတၢ်ကတိၤလၢခံကတၢၢ်, ပုၢ်သ့ၣ်ဝဲၢ်သ့ၣ်ဧၢ,သုဂ့ၤ လဲၤဒ်လဲၣ်ဒ်လဲၣ်, ဒီးမၤဘၣ်ယွၤအသး, ဒ်သုဒိးန့ၢ်တၢ် လၢပအိၣ်ဒီးသုလဲၤတၢ်အသိး, ပဃ့ကညးသု, ဒီးသ ဆၣ်ထီၣ်သုခံလၢကစၢ်ယ့ၣ်ရှူးအပူၤ, ဒ်သိးသုကမၤအါ ထီၣ်န့ၣ်လီၤ.
                    <verse eID="1Thess.4.1"/>
                    <verse sID="1Thess.4.2" osisID="1Thess.4.2"/>
                    အဂ့ၢ်ဒ်အံၤ,ပဟ့ၣ်လီၤသုတၢ်မၤလိာ်မနုၤ မနုၤလၢကစၢ်ယ့ၣ်ရှူးအအိၣ်န့ၣ်သုသ့ၣ်ညါလီၤ.
                    <verse eID="1Thess.4.2"/>
                    <verse sID="1Thess.4.3" osisID="1Thess.4.3"/>
                    အဂ့ၢ် ဒ်အံၤ, ယွၤအတၢ်ဘၣ်အသးန့ၣ်မ့ၢ်တၢ်အံၤ,ဒ်သိးသုက စီကဆှံ,ဒီးသုကဟးဆှဲးတၢ်မၤကမၣ်မုၣ်ကမၣ်ခွါ,
                    <verse eID="1Thess.4.3"/>
                    <verse sID="1Thess.4.4" osisID="1Thess.4.4"/>
                    ဒ် သိးသုဝဲတဂၤဒီးတဂၤ, ကသ့ၣ်ညါဟံးဃာ်အသပၢၤဒၣ် ဝဲလၢတၢ်စီဆှံဒီးတၢ်လၤကပီၤအပူၤလီၤ.
                    <verse eID="1Thess.4.4"/>
                    <verse sID="1Thess.4.5" osisID="1Thess.4.5"/>
                    လၢသးကွံ တၢ်ဘၣ်ဃးဒီးတၢ်ကလုာ်ကလိၤ, ဒ်ပှၤကလုာ်တဖၣ် လၢအတသ့ၣ်ညါဘၣ်ယွၤအသိးတမ့ၢ်ဘၣ်,
                    <verse eID="1Thess.4.5"/>
                    <verse sID="1Thess.4.6" osisID="1Thess.4.6"/>
                    ဒ်သိးပှၤ သုတမၤကမၣ်, ဒီးလီန့ၢ်အဒီပုၢ်ဝဲၢ်အတၢ်နီတဂၤတဂ့ၤ လီၤ. အဂ့ၢ်ဒ်အံၤ,ယွၤမ့ၢ်တၢ်မၤဆၢမၤကၣ်တၢ်လၢတၢ် န့ၣ်တဖၣ်ခဲလၢာ်, ဒ်ပစံးပာ်စ့ၢ်ကီးသု, ဒီးအုၣ်ပသးအ သိးန့ၣ်လီၤ.
                    <verse eID="1Thess.4.6"/>
                    <verse sID="1Thess.4.7" osisID="1Thess.4.7"/>
                    အဂ့ၢ်ဒ်အံၤ, တမ့ၢ်ဘၣ်ယွၤကိးက့ၤပှၤဆူ တၢ်အဲၣ်တလ့ၤအဲၣ်တဘီအပူၤဘၣ်. မ့ၢ်ဆူတၢ်စီဆှံအ ပူၤလီၤ.
                    <verse eID="1Thess.4.7"/>
                    <verse sID="1Thess.4.8" osisID="1Thess.4.8"/>
                    မၤသးဒ်န့ၣ်ဒီး, ပှၤလၢအတပးလ့ၢ်ပးကါဘၣ် တၢ်ဘၣ်, တမ့ၢ်ဘၣ်အတပးလ့ၢ်ပးကါဘၣ်ပှၤကညီဘၣ်, မ့ၢ်ယွၤလၢအဟ့ၣ်လီၤစ့ၢ်ကီးသုလၢအသးစီဆှံလီၤ.
                    <verse eID="1Thess.4.8"/>
                </p>
                <p>
                    <verse sID="1Thess.4.9" osisID="1Thess.4.9"/>
                    မ့မ့ၢ်ဒီပုၢ်ဝဲၢ်အဲၣ်လိာ်အသးအဂ့ၢ်အကျိၤန့ၣ်, ယကွဲး န့ၢ်သုအလီၢ်တအိၣ်ဘၣ်. အဂ့ၢ်ဒ်အံၤ,သုကစၢ်ဒၣ်သုဝဲ, သုဘၣ်တၢ်သိၣ်လိသုလၢယွၤ ဒ်သိးသုကအဲၣ်လိာ်ကွံ လိာ်သုသးလီၤ.
                    <verse eID="1Thess.4.9"/>
                    <verse sID="1Thess.4.10" osisID="1Thess.4.10"/>
                    အဂ့ၢ်ဒ်အံၤ,သုမၤတၢ်အံၤလၢဒီပုၢ်ဝဲၢ်ခဲ လၢာ်အိၣ်လၢမၤက့းဒနံဒီကီၢ်ညါစ့ၢ်ကီးလီၤ. ဘၣ်ဆၣ် ဒီးပုၢ်သ့ၣ်ဝဲၢ်သ့ၣ်ဧၢ, ပဃ့ကညးသု ဒ်သိးသုကမၤအါ ထီၣ်အါထီၣ်လီၤ.
                    <verse eID="1Thess.4.10"/>
                    <verse sID="1Thess.4.11" osisID="1Thess.4.11"/>
                    ဒီးပလီၢ်သုသးသပှၢ်ပှၢ်လၢသုက အိၣ်ဂၢၢ်အိၣ်ဘှီၣ်, ဒီးမၤသုတၢ်ဒၣ်သုဝဲ,ဒီးမၤတၢ်ဖံးတၢ် လၢသုစုဒၣ်သုဝဲ, ဒ်ပမၤလိာ်တ့ၢ်သုအသိးန့ၣ်,
                    <verse eID="1Thess.4.11"/>
                    <verse sID="1Thess.4.12" osisID="1Thess.4.12"/>
                    ဒ်သိး သုကလဲၤတၢ်ဂ့ၤဂ့ၤဘၣ်ဘၣ်လၢ ပှၤအိၣ်လၢခိအမဲာ်ညါ ဒီးသုန့ၢ်ဘၣ်တၢ်အလီၢ်သုတအိၣ်နီတမံၤတဂ့ၤလီၤ.
                    <verse eID="1Thess.4.12"/>
                </p>
                <p>
                    <verse sID="1Thess.4.13" osisID="1Thess.4.13"/>
                    ဒီးပုၢ်သ့ၣ်ဝဲၢ်သ့ၣ်ဧၢ, တဘၣ်ဘၣ်ပသးလၢသုတသ့ၣ် ညါဘၣ်ပှၤလၢအမံအဂ့ၢ်အကျိၤန့ၣ်, ဒ်သိးသုသးသုတ တအုး, ဒ်ပှၤဂၤလၢအတၢ်မုၢ်လၢ်တအိၣ်ဘၣ်အသိးန့ၣ် တဂ့ၤ.
                    <verse eID="1Thess.4.13"/>
                    <verse sID="1Thess.4.14" osisID="1Thess.4.14"/>
                    အဂ့ၢ်ဒ်အံၤ,ပမ့ၢ်စူၢ်က့ၤနာ်က့ၤလၢယ့ၣ်ရှူးသံဝဲ, ဒီးဂဲၤဆၢထၢၣ်က့ၤဝဲဒီး, ပှၤလၢအမံလၢယ့ၣ်ရှူးအပူၤတ ဖၣ်န့ၣ်, ယွၤကဒုးဟဲက့ၤထီၣ်အီၤလၢအသိးဒ်န့ၣ်အသိး စ့ၢ်ကီးလီၤ.
                    <verse eID="1Thess.4.14"/>
                </p>
                <p>
                    <verse sID="1Thess.4.15" osisID="1Thess.4.15"/>
                    အဂ့ၢ်ဒ်အံၤ, ပစံးဘၣ်သုလၢတၢ်အံၤ, လၢယွၤအက လုၢ်အကထါအပူၤ,လၢပှၤလၢအမူ,ဒီးအိၣ်တုၤကစၢ်ဟဲ က့ၤန့ၣ်ပဝဲဒၣ်အံၤ, ပတလဲၤထီၣ်လၢပှၤလၢအမံတဖၣ် အမဲာ်ညါဘၣ်.
                    <verse eID="1Thess.4.15"/>
                    <verse sID="1Thess.4.16" osisID="1Thess.4.16"/>
                    အဂ့ၢ်ဒ်အံၤ,ကစၢ်အကစၢ်ဒၣ်ဝဲကဟဲ လီၤလၢမူခိၣ်အိၣ်ဒီးတၢ်ကိးပသူ, ဒီးကလူးအခိၣ်တဂၤ အကလုၢ်သီၣ်, ဒီးအိၣ်ဒီးယွၤအကွဲၤဒီး,ပှၤလၢအသံလၢ ခရံာ်အပူၤတဖၣ်န့ၣ်ကဂဲၤဆၢထၢၣ်ဆိဝဲ,
                    <verse eID="1Thess.4.16"/>
                    <verse sID="1Thess.4.17" osisID="1Thess.4.17"/>
                    တုၤနုၤတစု, ပှၤလၢအမူဒီးအိၣ်ဒံးပဝဲဒၣ်အံၤ, တၢ်ကထုးထီၣ်န့ၢ်ပှၤ တပူၤဃီဒီးအဝဲသ့ၣ်, ဆူတၢ်အၢၣ်အပူၤ, ဒ်သိးပကသ ဂၢၢ်ကစၢ်လၢမူကပိာ်လိၤ, ဒီးပကအိၣ်ဒီးကစၢ်အစိၤစိၤ အဃၣ်ဃၣ်ဒ်န့ၣ်လီၤ.
                    <verse eID="1Thess.4.17"/>
                </p>
                <p>
                    <verse sID="1Thess.4.18" osisID="1Thess.4.18"/>
                    မၤသးဒ်န့ၣ်ဒီး, မၤမုာ်ထီၣ်လိာ်သုသးလၢတၢ်ကတိၤ တဖၣ်အံၤတက့ၢ်.
                    <verse eID="1Thess.4.18"/>
                </p>
            </chapter>
            <chapter osisID="1Thess.5">
                <title>၅</title>
                <p>
                    <verse sID="1Thess.5.1" osisID="1Thess.5.1"/>
                    ဒီးပုၢ်သ့ၣ်ဝဲၢ်သ့ၣ်ဧၢ, အမုၢ်အလါဒီးအဆၢအကတီၢ် အဂ့ၢ်အကျိၤန့ၣ်, တၢ်ကွဲးန့ၢ်သုအလီၢ်တအိၣ်ဘၣ်.
                    <verse eID="1Thess.5.1"/>
                    <verse sID="1Thess.5.2" osisID="1Thess.5.2"/>
                    အ ဂ့ၢ်ဒ်အံၤ, သုသ့ၣ်ညါသုကစၢ်ဒၣ်သုဝဲလီၤတံၢ်လီၤဆဲး, လၢကစၢ်အမုၢ်နံၤန့ၣ် ဟဲဝဲဒ်တၢ်ဘျၣ် လၢမုၢ်နၤအသိး လီၤ.
                    <verse eID="1Thess.5.2"/>
                    <verse sID="1Thess.5.3" osisID="1Thess.5.3"/>
                    တုၤပှၤစံးလၢတၢ်ဃူတၢ်ဖိးဒီးတၢ်ဂၢၢ်တၢ်ကျၢၤ အိၣ်ဝဲဒီး, တၢ်ဟးဂူာ်ဟးဂီၤဟဲဘၣ်အီၤတကီၢ်ခါ,ဒ်တၢ် ဟုးဆါဘၣ်ပိာ်မုၣ်လၢအဒၢထီၣ်အသိးန့ၣ်, ဒီးထူၣ်ဖျဲး တသ့ဘၣ်လီၤ.
                    <verse eID="1Thess.5.3"/>
                </p>
                <p>
                    <verse sID="1Thess.5.4" osisID="1Thess.5.4"/>
                    မ့မ့ၢ်သုဝဲ,ပုၢ်သ့ၣ်ဝဲၢ်သ့ၣ်ဧၢ, သုတအိၣ်ဘၣ်လၢတၢ် ခံးကျါဒ်သိးမုၢ်နံၤန့ၣ်ကချုးန့ၢ်သု ဒ်တၢ်ဘျၣ်အသိးန့ၣ် ဘၣ်.
                    <verse eID="1Thess.5.4"/>
                    <verse sID="1Thess.5.5" osisID="1Thess.5.5"/>
                    အဂ့ၢ်ဒ်အံၤ,သုမ့ၢ်ပှၤတၢ်ကပီၤဖိ,ဒီးပှၤမုၢ်ဆါဖိခဲ လၢာ်လီၤ. တမ့ၢ်ဘၣ်ပဘၣ်ဃးဒီးမုၢ်နၤဒီးတၢ်ခံးန့ၣ် ဘၣ်.
                    <verse eID="1Thess.5.5"/>
                    <verse sID="1Thess.5.6" osisID="1Thess.5.6"/>
                    မၤသးဒ်န့ၣ်ဒီး,မ်ပသုတမံသပ့ၤဒ်ပှၤဂၤအသိးန့ၣ် တဂ့ၤ,ဒီးမ်ပဆိးသီဒီးကီၤပသးတက့ၢ်.
                    <verse eID="1Thess.5.6"/>
                    <verse sID="1Thess.5.7" osisID="1Thess.5.7"/>
                    အဂ့ၢ်ဒ်အံၤ,ပှၤ လၢအမံတဖၣ်န့ၣ်မံဝဲလၢမုၢ်နၤ, ဒီးပှၤလၢအအီမူၤသံး တဖၣ်န့ၣ်, အီမူၤသံးလၢမုၢ်နၤလီၤ.
                    <verse eID="1Thess.5.7"/>
                    <verse sID="1Thess.5.8" osisID="1Thess.5.8"/>
                    မ့မ့ၢ်ပှၤလၢအဘၣ် ဃးဒီးမုၢ်ဆါပဝဲဒၣ်အံၤ, မ်ပကီၤပသးတက့ၢ်.သိးထီၣ် တၢ်နာ်ဒီးတၢ်အဲၣ်တၢ်ကွံအသဃိးတက့ၢ်. ဒီးကုာ်ထီၣ် တၢ်မုၢ်လၢ် ဘၣ်ဃးဒီးတၢ်အုၣ်က့ၤခီၣ်က့ၤ အခိၣ်ကုာ် သုးန့ၣ်တက့ၢ်.
                    <verse eID="1Thess.5.8"/>
                    <verse sID="1Thess.5.9" osisID="1Thess.5.9"/>
                    အဂ့ၢ်ဒ်အံၤ,ယွၤတပာ်ပှၤလၢပကဘၣ် တၢ်သးဒိၣ်ထီၣ်အဂီၢ်ဘၣ်. မ့ၢ်လၢပကတုၤလၢတၢ်အုၣ် က့ၤခီၣ်က့ၤအဂီၢ်, လၢပကစၢ်ယ့ၣ်ရှူးခရံာ်အဃိ,
                    <verse eID="1Thess.5.9"/>
                    <verse sID="1Thess.5.10" osisID="1Thess.5.10"/>
                    လၢ အဒိးသံအသးလၢပဂီၢ်, ဒ်သိး,ပဖုသံနီၣ်မ့ၢ်ဂ့ၤ,ပမံသပ့ၤ မ့ၢ်ဂ့ၤ,ပကမူဃုာ်ဒီးအီၤလီၤ.
                    <verse eID="1Thess.5.10"/>
                    <verse sID="1Thess.5.11" osisID="1Thess.5.11"/>
                    မၤသးဒ်န့ၣ်ဒီးမၤမုၣ်ထီၣ် လိာ်သုသး, ဒီးမၤထီၣ်မၤထီလိာ်သုသးသကိးသကိး,ဒ် သုမၤစ့ၢ်ကီးအသိးန့ၣ်တက့ၢ်.
                    <verse eID="1Thess.5.11"/>
                </p>
                <p>
                    <verse sID="1Thess.5.12" osisID="1Thess.5.12"/>
                    ဒီးပုၢ်သ့ၣ်ဝဲၢ်သ့ၣ်ဧၢ, ပှၤလၢအမၤတၢ်လၢသုကျါ,ဒီး အိၣ်လၢသုဖီခိၣ်လၢကစၢ်အပူၤ, ဒီးသိၣ်က့ၤသီက့ၤသု တဖၣ်န့ၣ်, ပဃ့ကညးသုဒ်သိးသုကသ့ၣ်ညါအီၤ,
                    <verse eID="1Thess.5.12"/>
                    <verse sID="1Thess.5.13" osisID="1Thess.5.13"/>
                    ဒီး ပာ်ဒိၣ်အီၤလၢတၢ်အဲၣ်တၢ်ကွံအပူၤလၢ အမၤတၢ်အ ဃိဒိၣ်မးလီၤ. ဒီးအိၣ်ဃူလိာ်ဖိးလိာ်သုသးသကိးသကိး တက့ၢ်.
                    <verse eID="1Thess.5.13"/>
                </p>
                <p>
                    <verse sID="1Thess.5.14" osisID="1Thess.5.14"/>
                    ဒီးပုၢ်သ့ၣ်ဝဲၢ်သ့ၣ်ဧၢ, ပဃ့ကညးသု,ပှၤလၢအတဒိ ကနၣ်ဘၣ်တဖၣ်န့ၣ်,သိၣ်က့ၤသီက့ၤအီၤတက့ၢ်.ပှၤလၢ အသးတခုဘၣ်တဖၣ်န့ၣ်,မၤမုာ်ထီၣ်အီၤတက့ၢ်.ပှၤလၢ အဂံၢ်စၢ်ဘါစၢ်တဖၣ်န့ၣ်, မၤစၢၤအီၤတက့ၢ်.ဝံသးစူၤပှၤ ခဲလၢာ်တက့ၢ်.
                    <verse eID="1Thess.5.14"/>
                    <verse sID="1Thess.5.15" osisID="1Thess.5.15"/>
                    ဒ်သိးပှၤသုတမၤဆၢတၢ်အၢလၢပှၤနီ တဂၤတဂ့ၤဒီး, ကွၢ်သုဝဲတက့ၢ်,အခိၣ်တလိာ်,ဖဲအဘၣ် ဃးဒီးသုဝဲသ့ၣ်သကိးသကိးမ့ၢ်ဂ့ၤ, ဖဲအဘၣ်ဃးဒီးပှၤခဲ လၢာ်မ့ၢ်ဂ့ၤ,လူၤတၢ်ဂ့ၤတၢ်ဝါတထံၣ်ဃီတက့ၢ်.
                    <verse eID="1Thess.5.15"/>
                    <verse sID="1Thess.5.16" osisID="1Thess.5.16"/>
                    သူၣ်ဖှံ သးညီတဘိယူၢ်ဃီတက့ၢ်.
                    <verse eID="1Thess.5.16"/>
                    <verse sID="1Thess.5.17" osisID="1Thess.5.17"/>
                    ဘါထုကဖၣ်တၢ်တထံၣ် ဃီတက့ၢ်.
                    <verse eID="1Thess.5.17"/>
                    <verse sID="1Thess.5.18" osisID="1Thess.5.18"/>
                    လၢတၢ်ခဲလၢာ်အပူၤန့ၣ်, စံးထီၣ်ပတြၢၤ တၢ်အဘျုးအဖှိၣ်တက့ၢ်. အဂ့ၢ်ဒ်အံၤ, အဝဲန့ၣ်မ့ၢ်တၢ် ဘၣ်ယွၤအသးလၢယ့ၣ်ရှူးခရံာ်အပူၤလၢသုဂီၢ်လီၤ. ၁၉-၂၀ သုတမၤလီၤပံာ်ကွံာ်သးန့ၣ်တဂ့ၤ.-သုတမၤတရီ တပါတၢ်ကတိၤလၢဝံအကျိာ်တဂ့ၤ.
                    <verse eID="1Thess.5.18"/>
                    <verse sID="1Thess.5.21" osisID="1Thess.5.21"/>
                    ပစီကွၢ်တၢ်ခဲ လၢာ်, ဟံးဃာ်တၢ်အဂ့ၤတက့ၢ်.
                    <verse eID="1Thess.5.21"/>
                    <verse sID="1Thess.5.22" osisID="1Thess.5.22"/>
                    ဟးဆှဲးတၢ်အၢလၢ ကိးတၢ်အက့ၢ်အဂီၤဒဲးတက့ၢ်.
                    <verse eID="1Thess.5.22"/>
                    <verse sID="1Thess.5.23" osisID="1Thess.5.23"/>
                    ဒီးတၢ်ဃူတၢ်ဖိးအက စၢ်ဒၣ်ဝဲန့ၣ်, မ်အမၤစီဆှံသုလၢလၢပှဲၤပှဲၤတက့ၢ်.ဒီးမ် တၢ်အံးက့ၤကွၢ်က့ၤသုဒီဂၤညါ, ဒ်သိးသုသး,ဒီးသုသး သမူ, ဒီးသုနီၢ်ခိခဲလၢာ်ကအိၣ်လၢတၢ်ပာ်တၢ်ကမၣ်အ လီၢ်တအိၣ်ဘၣ်, ဖဲပကစၢ်ယ့ၣ်ရှူးခရံာ်ဟဲက့ၤန့ၣ်တ က့ၢ်.
                    <verse eID="1Thess.5.23"/>
                    <verse sID="1Thess.5.24" osisID="1Thess.5.24"/>
                    ပှၤလၢအကိးန့ၢ်သုမ့ၢ်ပှၤလၢအကလုၢ်တီ,ဒီးအဝဲ ဒၣ်ကမၤစ့ၢ်ကီးဝဲန့ၣ်လီၤ.
                    <verse eID="1Thess.5.24"/>
                    <verse sID="1Thess.5.25" osisID="1Thess.5.25"/>
                    ပုၢ်သ့ၣ်ဝဲၢ်သ့ၣ်ဧၢ,ဘါထုကဖၣ်လၢပဂီၢ်တက့ၢ်.
                    <verse eID="1Thess.5.25"/>
                    <verse sID="1Thess.5.26" osisID="1Thess.5.26"/>
                    နၢမူပဒီပုၢ်ဝဲၢ်ခဲလၢာ်လၢတၢ်နၢမူစီဆှံတက့ၢ်.
                    <verse eID="1Thess.5.26"/>
                    <verse sID="1Thess.5.27" osisID="1Thess.5.27"/>
                    ဒ်သိးပှၤကဖးလံာ်တဘ့ၣ်အံၤလၢ ဒီပုၢ်ဝဲၢ်စီဆှံခဲလၢာ် အမဲာ်ညါဒီး,ယမၤလိာ်သုလၢကစၢ်အမဲာ်ညါလီၤ.
                    <verse eID="1Thess.5.27"/>
                </p>
                <p>
                    <verse sID="1Thess.5.28" osisID="1Thess.5.28"/>
                    ပကစၢ်ယ့ၣ်ရှူးခရံာ်အဘျုးအဖှိၣ်, မ်အအိၣ်ဒီးသုတ က့ၢ်. [ အၤမ့ၣ်].
                    <verse eID="1Thess.5.28"/>
                </p>
            </chapter>
        </div>
    </osisText>
</osis>