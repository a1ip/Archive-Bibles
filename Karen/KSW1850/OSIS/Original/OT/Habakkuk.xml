<?xml version="1.0" encoding="UTF-8"?>
<?xml-stylesheet href="osis2html.xsl" type="text/xsl"?>
<osis xmlns="http://www.bibletechnologies.net/2003/OSIS/namespace">
    <osisText xml:lang="my" osisIDWork="SgawKaren">
        <header>
            <work osisWork="SgawKaren">
                <creator role="encoder">Myanmar Bible Software</creator>
                <creator role="aut">Rev Francis Mason</creator>
                <publisher>Myanmar Bible Software</publisher>
                <type type="OSIS">Bible</type>
                <identifier type="OSIS">Bible.ksw.SgawKaren.1853</identifier>
                <language type="SIL">ksw</language>
                <scope>Hab</scope>
            </work>
        </header>
        <div type="book" osisID="Hab">
            <div type="introduction">
                <title>လံာ်ဃဘးကူာ်.</title>
            </div>
            <chapter osisID="Hab.1">
                <title>၁</title>
                <p>
                    <verse sID="Hab.1.1" osisID="Hab.1.1"/>
                    တၢ်အကလုၢ်လီၤလၢဝံဃဘးကူာ်ထံၣ်ဘၣ်ဝဲ.
                    <verse eID="Hab.1.1"/>
                </p>
                <p>
                    <verse sID="Hab.1.2" osisID="Hab.1.2"/>
                    ယွၤဧၢ, ယဘၣ်ကိးထီၣ်တၢ်, ဒီးနတနၢ်ဟူဘၣ်ဆံး ယံာ်လဲၣ်.ယဘၣ်ကိးပသူထီၣ်လၢတၢ်မၤအၢဆူၣ်အဃိ, ဒီးနတအုၣ်က့ၤခီၣ်က့ၤဘၣ်န့ၣ်မ့ၢ်ဆံးယံာ်လဲၣ်.
                    <verse eID="Hab.1.2"/>
                    <verse sID="Hab.1.3" osisID="Hab.1.3"/>
                    နဒုး ထံၣ်ဘၣ်ယၤလၢတၢ်အၢတၢ်သီ, ဒီးနဒုးကွၢ်ယၤလၢတၢ် နးတၢ်ဖှီၣ်မ့ၢ်အဘၣ်မနုၤလဲၣ်. တၢ်မၤသယုၢ်, ဒီးတၢ်မၤ န့ၢ်ဆူၣ်အိၣ်ဝဲလၢယမဲာ်ညါ, ဒီးတၢ်အ့ၣ်လိာ်ဆိးက့လိာ် အိၣ်ထီၣ်ဝဲ, ဒီးတၢ်ဂ့ၢ်လိာ်ဘှီလိာ်ပာ်ထီၣ်ထီအသးလီၤ.
                    <verse eID="Hab.1.3"/>
                </p>
                <p>
                    <verse sID="Hab.1.4" osisID="Hab.1.4"/>
                    မၤသးဒ်န့ၣ်ဒီး တၢ်သိၣ်တၢ်သီစၢ်လီၤဝဲ, ဒီးတၢ်စံၣ် ညီၣ်တီတလဲၤထီၣ်လၢၤဘၣ်. အဂ့ၢ်ဒ်အံၤ, ပှၤတတီဘၣ် န့ၣ်မၤနၢၤပှၤတီလၢလီတၢ်လီၤ. မၤသးဒ်န့ၣ်ဒီး, တၢ်စံၣ် ညီၣ်ဒၢက့ၣ်လဲၤထီၣ်ဝဲဒၣ်လီၤ.
                    <verse eID="Hab.1.4"/>
                </p>
                <p>
                    <verse sID="Hab.1.5" osisID="Hab.1.5"/>
                    ကွၢ်တၢ်လၢပှၤကလုာ်တဖၣ်အကျါ, ဒီးကွၢ်ထံတၢ်, ဒီးကမၢကမၣ်, ဒီးပာ်ကမၢကမၣ်သုသးတက့ၢ်. အဂ့ၢ်ဒ် အံၤ, ယကမၤတၢ်မၤတမံၤ လၢသုမုၢ်နံၤတဖၣ်အပူၤလၢ ပှၤမ့ၢ်စံးဘၣ်တဲဘၣ်သုဘၣ်ဆၣ်ဒီး, သုတနာ်ဘၣ်.
                    <verse eID="Hab.1.5"/>
                    <verse sID="Hab.1.6" osisID="Hab.1.6"/>
                    အ ဂ့ၢ်ဒ်အံၤ, ကွၢ်ကွၢ်, ယကထိၣ်ဂဲၤဆၢထၢၣ်ပှၤက့ၤစ့းဖိ, ပှၤတကလုာ်လၢအမၤဆူၣ်တၢ်, ဒီးမၤချ့တၢ်, လၢအလဲၤ တၢ်လၢဟီၣ်ခိၣ်အလီၢ်ဖးလဲၢ် ဒ်သိးအကမၤန့ၢ်ဆူၣ်တၢ် အိၣ်ဝဲဆိးဝဲအလီၢ်လၢအတမ့ၢ်ဘၣ်အတၢ်ဒၣ်ဝဲဘၣ်.
                    <verse eID="Hab.1.6"/>
                </p>
                <p>
                    <verse sID="Hab.1.7" osisID="Hab.1.7"/>
                    မ့ၢ်တၢ်မၤပျံၤတၢ်အလီၢ်ဒီး တၢ်မၤဖုးတၢ်အလီၢ်လီၤ. အကွီၢ်, ဒီးအတၢ်ကဲဒိၣ်ဟဲထီၣ်ဝဲလၢအကစၢ်ဒၣ်ဝဲလီၤ.
                    <verse eID="Hab.1.7"/>
                </p>
                <p>
                    <verse sID="Hab.1.8" osisID="Hab.1.8"/>
                    အကသ့ၣ်န့ၣ် လဲၤတၢ်ချ့န့ၢ်ခ့စံၣ်ပိာ်တက့ၢ်, ဒီးဒူန့ၢ် ထွံၣ်မံၤလၢမုၢ်ဟါတက့ၢ်လီၤ. အကသ့ၣ်ပာ်ကဖိအသး ဒီးလဲၤသဖှိတၢ်, ကသ့ၣ်လၢအဟဲလၢအယံၤ, ဒီးယူၤဝဲဒ် လံာ်ကြီကြာ်လၢအယူၤချ့ဒ်သိး အကအီၣ်တၢ်အဂီၢ်အ သိးန့ၣ်လီၤ.
                    <verse eID="Hab.1.8"/>
                </p>
                <p>
                    <verse sID="Hab.1.9" osisID="Hab.1.9"/>
                    ဟဲဝဲခဲလၢာ်လၢတၢ်မၤန့ၢ်ဆူၣ်အဂီၢ်, အမဲာ်မၤသးဒ် ကလံၤမုၢ်ထီၣ်အသိးန့ၣ်, ထၢဖှိၣ်ပှၤကဲကုၢ်ဖိဒ်မဲးဧိၤဟီၣ် ဧိၤအသိးန့ၣ်လီၤ.
                    <verse eID="Hab.1.9"/>
                </p>
                <p>
                    <verse sID="Hab.1.10" osisID="Hab.1.10"/>
                    ဒီးမၤတရီတပါစီၤပၤတဖၣ်, ဒီးတပာ်ကဲဘၣ်ပဒိၣ်ဖး ဒိၣ်တဖၣ်, နံၤဘၣ်ဖၣ်လဲတိာ်ဧိၤတာ်ဧိၤကိးဖျၢၣ်ဒဲး, မၤ ပူဟီၣ်ခိၣ်, ဒီးမၤန့ၢ်ဝဲလီၤ.
                    <verse eID="Hab.1.10"/>
                </p>
                <p>
                    <verse sID="Hab.1.11" osisID="Hab.1.11"/>
                    တုၤနုၤတစုအသးဆူၣ်ထီၣ်, ဒီးလဲၤပူၤတၢ်, ဒီးမၤတၢ် ဒဲးဘး, ပှၤလၢအစိအကမီၤမ့ၢ်အကစၢ်န့ၣ်လီၤ.
                    <verse eID="Hab.1.11"/>
                </p>
                <p>
                    <verse sID="Hab.1.12" osisID="Hab.1.12"/>
                    ယွၤဧၢ, နအိၣ်တ့ၢ်လၢပျၢၤလၢကစၢၤကစၢၤ လီၤထူ လီၤယိာ်တမ့ၢ်ဘၣ်ဧါ, ယကစၢ်, ယတၢ်စီဆှံတဂၤဧၢ. ပတသံဘၣ်, ယွၤဧၢ. နပာ်အီၤလၢတၢ်စံၣ်ညီၣ်အဂီၢ်, ဒီး, လၢၢ်ဧၢ, နပာ်လီၤအီၤလၢတၢ်သိၣ်ဃီၣ်အဂီၢ်လီၤ.
                    <verse eID="Hab.1.12"/>
                </p>
                <p>
                    <verse sID="Hab.1.13" osisID="Hab.1.13"/>
                    နမဲာ်စီဆှံန့ၢ်နကွၢ်တၢ်ဒဲးဘးကဲတက့ၢ်လီၤ, ဒီးနကွၢ် ထံတၢ်တတီတလိၤဘၣ်န့ၣ်တကဲဘၣ်. နကွၢ်ပှၤမၤန့ၢ် ဆူၣ်တၢ်န့ၣ်မ့ၢ်အဘၣ်မနုၤလဲၣ်. တုၤပှၤတတီဘၣ်န့ၣ် မၤဟးဂီၤကွံာ် ပှၤလၢအတီန့ၢ်အကစၢ်ဒၣ်ဝဲန့ၣ်တက့ၢ် ဒီး, နအိၣ်ဃိကလာ်မ့ၢ်အဘၣ်မနုၤလဲၣ်.
                    <verse eID="Hab.1.13"/>
                    <verse sID="Hab.1.14" osisID="Hab.1.14"/>
                    နပာ်ပှၤကညီ ဒ်ပီၣ်လဲၣ်အညၣ်အသိးန့ၣ်, ဒ်တၢ်စွါလၢအခိၣ်တအိၣ်ဘၣ်အသိးန့ၣ် မ့ၢ်အဘၣ်မနုၤလဲၣ်.-
                    <verse eID="Hab.1.14"/>
                </p>
                <p>
                    <verse sID="Hab.1.15" osisID="Hab.1.15"/>
                    ထုးထီၣ်တၢ်ခဲလၢာ်လၢတခွဲ, မၤန့ၢ်ဝဲလၢအပှာ်ပူၤ, ဒီး ထုးထီၣ်န့ၢ်ဝဲလၢအသွ့ပူၤလီၤ. မၤသးဒ်န့ၣ်ဒီးသူၣ်ခုသး ခုဒီးသူၣ်ဖှံသးညီလီၤ.
                    <verse eID="Hab.1.15"/>
                </p>
                <p>
                    <verse sID="Hab.1.16" osisID="Hab.1.16"/>
                    မၤသးဒ်န့ၣ်ဒီး လုၢ်ထီၣ်တၢ်လၢအပှာ်, ဒီးဆိၣ်ကဲၤ ထီၣ်တၢ်နၢမူလၢ အသွ့အဂီၢ်လီၤ. အဂ့ၢ်ဒ်အံၤ, အဂီၢ် ဘီၣ်ထီၣ်လၢအီၤ,
                    <verse eID="Hab.1.16"/>
                    <verse sID="Hab.1.17" osisID="Hab.1.17"/>
                    ဒီးအတၢ်အီၣ်န့ၣ်မ့ၢ်တၢ်အဘီၣ်လီၤ. လၢအဝဲန့ၣ်အဃိကမၤအိၣ်ကလီအပှာ်, ဒီးမၤသံပှၤက လုာ်တဖၣ်တထံၣ်ဃီန့ၣ်တသးလီဝဲဘၣ်ဧါ.
                    <verse eID="Hab.1.17"/>
                </p>
            </chapter>
            <chapter osisID="Hab.2">
                <title>၂</title>
                <p>
                    <verse sID="Hab.2.1" osisID="Hab.2.1"/>
                    ယကဆၢထၢၣ်လၢပၢၤတၢ်အလီၢ်, ဒီးယကပာ်ယသး လၢယတိာ်ယတာ်အဖီခိၣ်, ဒီးယကကွၢ်တၢ်လၢအက စံးဘၣ်ယၤဒ်လဲၣ်ဒ်လဲၣ်. ဒီးယကစံးဆၢတၢ်ဘၣ်ဃးဒီး ယကဒူးကဒ့ၣ်တၢ်ဒ်လဲၣ်ဒ်လဲၣ်န့ၣ်လီၤ.
                    <verse eID="Hab.2.1"/>
                </p>
                <p>
                    <verse sID="Hab.2.2" osisID="Hab.2.2"/>
                    ဒီးယွၤစံးဆၢယၤဒီးစံးဝဲဒၣ်, ကွဲးတၢ်ထံၣ်လၢညါခီ, ဒီးကွဲးလၢတၢ်ဘ့ၣ်ဘၣ်အလိၤ, ဒ်သိးပှၤလၢအဖးတၢ်န့ၣ် ကဃ့ၢ်ဝဲတက့ၢ်.
                    <verse eID="Hab.2.2"/>
                </p>
                <p>
                    <verse sID="Hab.2.3" osisID="Hab.2.3"/>
                    အဂ့ၢ်ဒ်အံၤ, တၢ်ထံၣ်လၢညါခီန့ၣ်အိၣ်ဝဲလၢတၢ်အ ဆၢအကတီၢ်အဂီၢ်, ဒီးကကတိၤတၢ်လၢတၢ်အကတၢၢ်, ဒီးတကတိၤကဘျံးကဘျၣ်ဘၣ်. မ့ၢ်သုးနံၤသုးသီဘၣ် ဆၣ်ဒီး, အိၣ်ခိးအီၤတက့ၢ်. အဂ့ၢ်ဒ်အံၤ, ကဟဲသပှၢ် တၢၢ်ဒီးတသုးနံၤသုးသီဘၣ်.
                    <verse eID="Hab.2.3"/>
                </p>
                <p>
                    <verse sID="Hab.2.4" osisID="Hab.2.4"/>
                    ကွၢ်ကွၢ်, ပှၤလၢအပာ်ကဖိအသးန့ၣ် အသးတလိၤ လၢအပူၤဘၣ်. မ့မ့ၢ်ပှၤအတီအလိၤန့ၣ်ကမူဝဲလၢအတၢ် နာ်လီၤ.
                    <verse eID="Hab.2.4"/>
                </p>
                <p>
                    <verse sID="Hab.2.5" osisID="Hab.2.5"/>
                    ဒီးလၢန့ၣ်အမဲာ်ညါစပံးထံန့ၣ်လီန့ၢ်တၢ်လီၤ. ပှၤလၢ ပာ်ထီၣ်ထီအသးန့ၣ်တအိၣ်ဘှံးဘၣ်ဝဲဘၣ်. အဂ့ၢ်ဒ်အံၤ, မၤလဲၢ်ထီၣ်အဆၢန့ၢ်တၢ်န့ၣ်ဒ်ပျုၤပူၤအသိးလီၤ. မၤသး ဒ်တၢ်သံအသိးန့ၣ်ဒီးတဘျဲးအီၣ်ဘၣ်. မ့ၢ်အထၢဖှိၣ်ပှၤ ကလုာ်ခဲလၢာ်လၢအဂီၢ်, ဒီးပာ်ထီၣ်ပှၤဂီၢ်မုၢ်ခဲလၢာ်တ ပူၤဃီလၢအဂီၢ်လီၤ.
                    <verse eID="Hab.2.5"/>
                </p>
                <p>
                    <verse sID="Hab.2.6" osisID="Hab.2.6"/>
                    အဝဲသ့ၣ်ခဲလၢာ်ကကတိၤဒိတၢ်ထီဒါအီၤ, ဒီးကက တိၤခီတၢ်ထီဒါအီၤ, ဒီးကစံး, ပှၤလၢအမၤအါထီၣ်တၢ် လၢအတမ့ၢ်ဘၣ်အတၢ်ဒၣ်ဝဲဘၣ်, ဒီးဟံးန့ၢ် တၢ်ဟ့ၣ် ကီၤအါမံၤန့ၣ်ဘၣ်အဖှီၣ်လီၤ, ဆံးယံာ်လဲၣ်.
                    <verse eID="Hab.2.6"/>
                </p>
                <p>
                    <verse sID="Hab.2.7" osisID="Hab.2.7"/>
                    ကွၢ်ကွၢ်, ပှၤလၢအဟ့ၣ်နစ့အအ့ၣ်အဂီၢ်တဖၣ်န့ၣ်က ဂဲၤဆၢထၢၣ်သတူၢ်ကလာ်, ဒီးပှၤကဖုသံနီၣ်ထီၣ်လၢအ ကမၤဟူးဝးနၤနးနးကလဲာ်, တမ့ၢ်ဘၣ်ဧါ. ဒီးနကကဲ ထီၣ်အတၢ်ဂုာ်ဆူၣ်ပျီဆူၣ်လီၤ.
                    <verse eID="Hab.2.7"/>
                </p>
                <p>
                    <verse sID="Hab.2.8" osisID="Hab.2.8"/>
                    မ့ၢ်နဂုာ်န့ၢ်ပှၤအါကလုာ်ဒီး, ပှၤဂီၢ်မုၢ်လၢအအိၣ်လီၤ တဲာ်န့ၣ် ကဂုာ်န့ၢ်နၤလၢပှၤကညီအသွံၣ်အဃိ, ဒီးလၢ တၢ်မၤန့ၢ်ဆူၣ်ဟီၣ်ခိၣ်, ဒီးခူဧိၤဝ့ၢ်ဧိၤ, ဒီးကယဲၢ်ပှၤလၢ အအိၣ်အဆိးလၢအပူၤအဃိလီၤ.
                    <verse eID="Hab.2.8"/>
                </p>
                <p>
                    <verse sID="Hab.2.9" osisID="Hab.2.9"/>
                    ပှၤလၢအသးကွံအစုလီၢ်အခီၣ်ခိၣ် တတီဘၣ်လၢအ ဟံၣ်အဂီၢ်ဒ်သိးအကပာ်အသွံလၢတၢ်ထီၣ်ထီ ဒ်သိးအ ကပူၤဖျဲးဒီးတၢ်အၢအစုန့ၣ်ဘၣ်အဖှီၣ်လီၤ.
                    <verse eID="Hab.2.9"/>
                </p>
                <p>
                    <verse sID="Hab.2.10" osisID="Hab.2.10"/>
                    နဒီၣ်တဲာ်ကွံာ်ပှၤအါကလုာ်, ဒီးမၤကမၣ်လီၤနသးသ တးဒီး, နကူၣ်ထီၣ်တၢ်မဲာ်ဆှး လၢနပှၤဟံၣ်ဖိအမဲာ်လီၤ.
                    <verse eID="Hab.2.10"/>
                </p>
                <p>
                    <verse sID="Hab.2.11" osisID="Hab.2.11"/>
                    အဂ့ၢ်ဒ်အံၤ, လၢၢ်လၢတၢ်အဒူၣ်ပူၤန့ၣ် ကိးထီၣ်ဝဲဒီး ကျိၤလၢသ့ၣ်ကျါန့ၣ်စံးဆၢအီၤလီၤ.
                    <verse eID="Hab.2.11"/>
                </p>
                <p>
                    <verse sID="Hab.2.12" osisID="Hab.2.12"/>
                    ပှၤလၢအမၤထီၣ်အတဝီ လၢတၢ်သွံၣ်, ဒီးမၤကျၢၤ ထီၣ်အဝ့ၢ်လၢတၢ်မၤတတီဘၣ်န့ၣ်ဘၣ်အဖှီၣ်လီၤ.
                    <verse eID="Hab.2.12"/>
                </p>
                <p>
                    <verse sID="Hab.2.13" osisID="Hab.2.13"/>
                    ကွၢ်ကွၢ်, ကဲထီၣ်လၢတၢ်သုးမုၢ်ဂီၢ်မုၢ်အယွၤ လၢပှၤ ဂီၢ်မုၢ်မၤတၢ်လၢမ့ၣ်အူအဂီၢ်, ဒီးပှၤဂီၢ်မုၢ်မၤတၢ်လၢတၢ် မၤဘှံးအသးကလီကလီအဂီၢ်, တမ့ၢ်ဘၣ်ဧါ.
                    <verse eID="Hab.2.13"/>
                </p>
                <p>
                    <verse sID="Hab.2.14" osisID="Hab.2.14"/>
                    အဂ့ၢ်ဒ်အံၤ, ဟီၣ်ခိၣ်ကပှဲၤထီၣ်ဒီး တၢ်သ့ၣ်ညါယွၤ အလၤကပီၤ, ဒ်ထံလုၣ်ဘၢပီၣ်လဲၣ်အသိးန့ၣ်လီၤ.
                    <verse eID="Hab.2.14"/>
                </p>
                <p>
                    <verse sID="Hab.2.15" osisID="Hab.2.15"/>
                    ပှၤလၢအဟ့ၣ်သံးလၢပှၤလၢအဃၢၤ, ဒီးလူလီၤနသး ကဲၤထီၣ်, ဒီးဒုးအီမူၤအီၤဒ်သိးနကကွၢ်အတၢ်အိၣ်ဘ့ၣ် ဆ့န့ၣ်ဘၣ်အဖှီၣ်လီၤ.
                    <verse eID="Hab.2.15"/>
                </p>
                <p>
                    <verse sID="Hab.2.16" osisID="Hab.2.16"/>
                    နပှဲၤဒီးတၢ်မဲာ်ဆှး, တမ့ၢ်ဘၣ်ဒီးတၢ်လၤကပီၤဘၣ်. အီစ့ၢ်ကီးနဲ, ဒီးဒုးနဲၣ်လၢနတဒိးဘၣ်တၢ်ကူးတရံးဘၣ် န့ၣ်တက့ၢ်. လီခီလၢယွၤအစုထွဲအပူၤကဟဲတရံးဆူန အိၣ်, ဒီးတၢ်မဲာ်ဆှးကအိၣ်လၢနလၤကပီၤအဖီခိၣ်လီၤ.
                    <verse eID="Hab.2.16"/>
                </p>
                <p>
                    <verse sID="Hab.2.17" osisID="Hab.2.17"/>
                    အဂ့ၢ်ဒ်အံၤ, တၢ်မၤန့ၢ်ဆူၣ်လဘၤနိၣ်န့ၣ်ကကျၢၢ်ဘၢ နၤ, ဒီးတၢ်မၤဟးဂီၤဆၣ်ဖိကီၢ်ဖိလၢအမၤပျံၤမၤဖုးအီၤ, လၢပှၤကညီအသွံၣ်အဃိ, ဒီးလၢတၢ်မၤန့ၢ်ဆူၣ်ထံဧိၤ ကီၢ်ဧိၤ, ဒီးခူဧိၤဝ့ၢ်ဧိၤ, ဒီးကယဲၢ်ပှၤလၢအအိၣ်ဝဲလၢအ ပူၤခဲလၢာ်အဃိလီၤ.
                    <verse eID="Hab.2.17"/>
                </p>
                <p>
                    <verse sID="Hab.2.18" osisID="Hab.2.18"/>
                    တၢ်ဂီၤလၢပှၤတ့စိးပျၤဝဲ, တၢ်ဂီၤသိအသး, ဒီးပှၤသိၣ် လိတၢ်ကဘျံးကဘျၣ်, ပှၤတ့တၢ်ဂီၤတအုၣ်, ဒီးသန့ၤ အသးလၢတၢ်လၢအတ့ဝဲန့ၣ်မ့ၢ်အဘျုးမနုၤလဲၣ်.
                    <verse eID="Hab.2.18"/>
                </p>
                <p>
                    <verse sID="Hab.2.19" osisID="Hab.2.19"/>
                    ပှၤလၢအစံး သ့ၣ်ဧိၤဝၣ်ဧိၤ ဂဲၤဆၢထၢၣ်တက့ၢ်, ဒီး လၢၢ်ဧိၤလ့ဧိၤတအုၣ်န့ၣ် ဖုသံနီၣ်တက့ၢ်န့ၣ်ဘၣ်အဖှီၣ် လီၤ. အဝဲန့ၣ်ကသိၣ်လိတၢ်စ့ၢ်ကီးဧါ. ကွၢ်ကွၢ်, အဝဲ န့ၣ်ပီၤဝဲဒီးထူဒီးစ့ဘၣ်ဆၣ်ဒီး, အသါတအိၣ်ဘၣ်လၢအ ပူၤလ့ၤတက့ၤဘၣ်.
                    <verse eID="Hab.2.19"/>
                </p>
                <p>
                    <verse sID="Hab.2.20" osisID="Hab.2.20"/>
                    မ့မ့ၢ်ယွၤအိၣ်ဝဲလၢအနူၢ်စီဆှံအပူၤလီၤ. အိၣ်ဘှီၣ်က လာ်လၢအမဲာ်ညါ, ပှၤဟီၣ်ခိၣ်ဖိခဲလၢာ်သ့ၣ်ဧၢ.
                    <verse eID="Hab.2.20"/>
                </p>
            </chapter>
            <chapter osisID="Hab.3">
                <title>၃</title>
                <p>
                    <verse sID="Hab.3.1" osisID="Hab.3.1"/>
                    စီၤဃဘးကူာ်အတၢ်ထုကဖၣ်ဒ်ၡံကအိနိးအသိး.
                    <verse eID="Hab.3.1"/>
                </p>
                <p>
                    <verse sID="Hab.3.2" osisID="Hab.3.2"/>
                    ယွၤဧၢ, ယနၢ်ဟူနကစီၣ်, ဒီးယပျံၤတၢ်.ယွၤဧၢ, လၢနံၣ်ဧိၤလါဧိၤအပူၤ မၤမူထီၣ်က့ၤနတၢ်မၤ, လၢနံၣ်ဧိၤလါဧိၤအပူၤန့ၣ်လီၣ်ဖျါထီၣ်အီၤတက့ၢ်.သ့ၣ်နီၣ်ထီၣ်က့ၤတၢ်သးကညီၤ လၢတၢ်သးထီၣ်အပူၤတ က့ၢ်.
                    <verse eID="Hab.3.2"/>
                </p>
                <p>
                    <verse sID="Hab.3.3" osisID="Hab.3.3"/>
                    ယွၤဟဲဝဲလၢတ့ၤမၣ်,ဒီးတၢ်စီဆှံတဂၤလၢကစၢၢ်ပၤရၣ်, စ့လၤ.အလၤကပီၤကျၢၢ်ဘၢမူခိၣ်,ဒီးဟီၣ်ခိၣ်ပှဲၤဝဲဒီးအတၢ်စံးထီၣ်ပတြၢၤလီၤ.
                    <verse eID="Hab.3.3"/>
                </p>
                <p>
                    <verse sID="Hab.3.4" osisID="Hab.3.4"/>
                    အတၢ်ကယဲၢ်ကယူာ် မၤအသးဒ်မုၢ်အတၢ်ကပီၤအ သိး, အစုလိၤဧူၢ်ထီၣ်,ဒီးအကဟုကညီၢ်အိၣ်ခူသူၣ်ဖဲန့ၣ်လီၤ.
                    <verse eID="Hab.3.4"/>
                </p>
                <p>
                    <verse sID="Hab.3.5" osisID="Hab.3.5"/>
                    တၢ်သံသတြိာ်လဲၤဝဲလၢအမဲာ်ညါ,ဒီးတၢ်သံသတြိာ်မ့ၣ်အူလဲၤတၢ်လၢအခီၣ်ထံးလီၤ.
                    <verse eID="Hab.3.5"/>
                </p>
                <p>
                    <verse sID="Hab.3.6" osisID="Hab.3.6"/>
                    အိၣ်ကတီၢ်ဝဲ, ဒီးဟီၣ်ခိၣ်ဟူးဝးဝဲ,ကွၢ်ဝဲ, ဒီးဒုးကနိးကစုာ်ပှၤကလုာ်တဖၣ်,ကစၢၢ်ကလိအထူအယိာ်သ့ၣ်ဖးလီၤအသး,တၢ်စိခိၣ်အထူအယိာ်သကူးလီၤအသးလီၤ.အကျဲဧိၤအကပူၤဧိၤအိၣ်လၢပျၢၤလၢကစၢၤလီၤ.
                    <verse eID="Hab.3.6"/>
                </p>
                <p>
                    <verse sID="Hab.3.7" osisID="Hab.3.7"/>
                    ယထံၣ်ဘၣ်ကူၤၡးအဒဲဘၣ်တၢ်ကိၢ်တၢ်ဂီၤ,မံးဒယၣ်အဒဲအယၣ်သဒၢဟူးဝးဝဲလီၤ.
                    <verse eID="Hab.3.7"/>
                </p>
                <p>
                    <verse sID="Hab.3.8" osisID="Hab.3.8"/>
                    ယွၤဧၢ, နသးကဲၤထီၣ်ဘၣ်ထံမိၢ်ပှၢ်တဖၣ်ဧါ.နသးထီၣ်ဘၣ်ထံမိၢ်ပှၢ်တဖၣ်ဧါ.နသးကဲၤထီၣ်ဘၣ်ပီၣ်လဲၣ်သတးဒီး,နဒိးနကသ့ၣ်လၢနတၢ်အုၣ်က့ၤခီၣ်က့ၤ အလ့ၣ်ကဟၣ်အပူၤစ့ၢ်ကီးဧါ.
                    <verse eID="Hab.3.8"/>
                </p>
                <p>
                    <verse sID="Hab.3.9" osisID="Hab.3.9"/>
                    နချံၣ်အိၣ်ဘ့ၣ်ဆ့, တၢ်တအိၣ်ဘၣ်လၢအလိၤ,ပျၢ်ဧိၤစၤဧိၤအါလံ, မ့ၢ်တၢ်အကလုၢ်. စ့လၤ.နမၤသ့ၣ်ဖးဟီၣ်ခိၣ်ဒီးကဲထီၣ်ထံမိၢ်ပှၢ်တဖၣ်လီၤ.
                    <verse eID="Hab.3.9"/>
                </p>
                <p>
                    <verse sID="Hab.3.10" osisID="Hab.3.10"/>
                    ကစၢၢ်ကလိထံၣ်ဘၣ်နၤဒီးဟူးဝးဝဲ,ထံလုၣ်ဘၢန့ၣ်လုၣ်ဘၢတၢ်,ထံယိာ်ပူၤထုထီၣ်အကလုၢ်,ယူာ်ထီၣ်အစုထီၣ်ထီလီၤ.
                    <verse eID="Hab.3.10"/>
                </p>
                <p>
                    <verse sID="Hab.3.11" osisID="Hab.3.11"/>
                    မုၢ်ဒီးလါ အိၣ်ကတီၢ်ဝဲလၢ အအိၣ်အဆိးအလီၢ်ပူၤ, လၢနပျၢ်ဧိၤစၤဧိၤလၢအယူၤဝဲလၢအတၢ်ကပီၤအဃိ,လၢနဘီဧိၤနးဧိၤအကပြုၢ်ကပြီၤအဃိလီၤ.
                    <verse eID="Hab.3.11"/>
                </p>
                <p>
                    <verse sID="Hab.3.12" osisID="Hab.3.12"/>
                    နလဲၤခီဂာ်ဟီၣ်ခိၣ်လၢနသးထီၣ်,နယီၢ်လီၤပှၤကလုာ်တဖၣ်လၢနသးကဲၤထီၣ်,
                    <verse eID="Hab.3.12"/>
                </p>
                <p>
                    <verse sID="Hab.3.13" osisID="Hab.3.13"/>
                    နလဲၤထီၣ်လၢနကအုၣ်က့ၤခီၣ်က့ၤပှၤဂီၢ်မုၢ်အဂီၢ်,လၢနပှၤဒိးဖှူအသးအတၢ်အုၣ်က့ၤခီၣ်က့ၤအဂီၢ်,နမၤလီၤပှီၢ်ကွံာ်ပှၤတတီဘၣ်အဟံၣ်အခိၣ်,နမၤအိၣ်ဖျါထီၣ်အခီၣ်ထံးတုၤလၢပှၤအကိာ်လီၤ.စ့လၤ.
                    <verse eID="Hab.3.13"/>
                </p>
                <p>
                    <verse sID="Hab.3.14" osisID="Hab.3.14"/>
                    နဆဲးအသုးဖိအခိၣ်အဒိၣ်တဂၤ လၢအဘီဒၣ်ဝဲ,ပှၤလၢအလဲၤသဖှိဝဲဒ်သိးအကမၤပြံပြါယၤ,အတၢ်သးခုမ့ၢ်လၢအကအီၣ်ကွံာ်ပှၤဖှီၣ်ဖိယာ်ဖိလၢတၢ် ခူသူၣ်လီၤ.
                    <verse eID="Hab.3.14"/>
                </p>
                <p>
                    <verse sID="Hab.3.15" osisID="Hab.3.15"/>
                    နလဲၤခီဂာ်ပီၣ်လဲၣ်လၢနကသ့ၣ်,ဖဲထံဖးဒိၣ်လၢအလပီစံၣ်စုးလီၤ.
                    <verse eID="Hab.3.15"/>
                </p>
                <p>
                    <verse sID="Hab.3.16" osisID="Hab.3.16"/>
                    ယနၢ်ဟူတၢ်, ဒီးယကနိးလၢယသးကံၢ်ပူၤ,ယထးခိၣ်ဝးလၢတၢ်သီၣ်အဃိ,တၢ်အုၣ်သံတၢ်ကျၣ်သံဟဲနုာ်လၢယဃံပူၤ,ဒီးယကနိးကစုာ်လၢယလီၢ်,ဒ်သိးယကအိၣ်ဘှံးလၢတၢ်ဘၣ်ကိၢ်ဘၣ်ဂီၤအမုၢ်နံၤ,ဖဲအကတီၢ်လၢပှၤဂီၢ်မုၢ်လၢ အကဒုးသုးဒီးပှၤအံၤဟဲဝဲ လီၤ.
                    <verse eID="Hab.3.16"/>
                </p>
                <p>
                    <verse sID="Hab.3.17" osisID="Hab.3.17"/>
                    ချၢၣ်ဒၢမ့ၢ်တဆှိးဘၣ်ဘၣ်ဆၣ်,တၤသၣ်မ့ၢ်တအိၣ်ဘၣ်လၢစပံးမုၢ်အလိၤဘၣ်ဆၣ်,သ့ၣ်စၤယံးအသၣ်မ့ၢ်လီၤဘီဘၣ်ဆၣ်,တၢ်အီၣ်တၢ်အီမ့ၢ်တအိၣ်လၢပှၢ်လၢ်ကျါဘၣ်ဆၣ်,သိဒီးမဲာ်တဲးလဲးမ့ၢ်လၢာ်ဝဲလၢကရၢပူၤဘၣ်ဆၣ်,ဒီးဂီၤဘုၣ်ဂီၤဖံးမ့ၢ်တအိၣ်လၢအလီၢ်ပူၤဘၣ်ဆၣ်ဒီး,
                    <verse eID="Hab.3.17"/>
                </p>
                <p>
                    <verse sID="Hab.3.18" osisID="Hab.3.18"/>
                    ယသူၣ်ကပိၢ်ယသးကဝးလၢယွၤအပူၤ,ယကသူၣ်ဖှံသးညီ လၢတၢ်အုၣ်က့ၤခီၣ်က့ၤအကစၢ်အ ပူၤလီၤ.
                    <verse eID="Hab.3.18"/>
                </p>
                <p>
                    <verse sID="Hab.3.19" osisID="Hab.3.19"/>
                    ယွၤယကစၢ်မ့ၢ်ယဂံၢ်ယဘါလီၤ.မၤယခီၣ်ဒ်တၤဟိမိၢ်အခီၣ်အသိး,ဒုးလဲၤယၤလၢယလီၢ်ထီၣ်ထီအဖီခိၣ်လီၤ.လၢတၢ်အခိၣ်အဂီၢ်, အိၣ်ဒီးယနီၣ်ဒ့တၢ်တဖၣ်.
                    <verse eID="Hab.3.19"/>
                </p>
            </chapter>
        </div>
    </osisText>
</osis>