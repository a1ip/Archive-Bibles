\id PHM
\ide UTF-8
\sts 1
\h [Philemon]


\c 1
\p
\v 1 Katar o Pavlo, kai si phanglo le Jesus Kristoske, ai katar amaro phral o Timote. Tuke Philemon, amaro kuchi vortako, ai kai keres buchi amensa, ai kai khangeri kai chidelpe ande cho kher,
\v 2 ai amare pheiake e Apphia, ai ka Archippus kai marelpe amensa ando pachamos:
\v 3 O Del amaro Dat ai le Devles Jesus Kristo te del tume o lashimos ai e pacha.
\v 4 Swako data kai rhugiv ma, murho kuchi Philemon, da ma goji tute, ai naisiv murhe Devleske.
\v 5 Ke ashunav e dragostia kai si tu sa le Devleske narodoske, ai o pachamos kai si tu ando Jesus Kristo.
\v 6 Ai mangav katar O Del o traio kai inkerel tu amensa katar o pachamos te kerel te zhanas mai mishto sa le mishtimata kai si ame ande amaro traio le Kristosa.
\v 7 Chiri dragostia, murho phral, dia man but raduimos ai zor! Ke raduisardian o ilo le Devlesko narodoske.
\v 8 Anda kodia, marka, pala Kristo me sim ivia te mothav tuke so trobul te keres.
\v 9 Numa ke mange drago tuke, mangav vari so tutar. Sar sim me o Pavlo, iek manush phuro, ai katse ande temnitsa, ai akana ek manush phanglo le Jesus Kristoske.
\v 10 Me mangav tutar vari so le Onesimeske, ke wo si murho shav ando Jesus Kristo; ke me kerdilem lesko dat ando Del katse ande temnitsa.
\v 11 Mai anglal wo chi trobulas tu, numa akana trobul ame, vi tut ai vi man.
\v 12 Ai tradav les tute akana, premin les, sar te avilino iek kotor anda mande.
\v 13 Me manglemas te inkerav les pasha mande, zhi kai sim ande temnitsa ai te zhutil ma ande cho than.
\v 14 Numa chi manglem te kerav kanchi bi te phushav tutar, chi mangav te thav tu pe zor te keres mange mishtimos, ke mange mai drago te keres tu anda tute.
\v 15 Amborim o Onesimus sas lino tutar pe xantsi vriama, saxke te avel tusa porme sagda;
\v 16 ke akana wo ma nai ferdi iek prosto sluga, numa mai but lo de sar iek sluga: wo si akana iek kuchi phral, ai mange defial drago lo, numa tuke trobul te avel mai but vi sar sluga, ai vi sar phral ando Kristo.
\v 17 Te jinesa man sar cho vortako, premisar les sar te premisardianas man.
\v 18 Ai te shubisailo vari so karing tute, vai te kamela tuke vari so, tu jin pa mande.
\v 19 Me, murhe vastesa tradav tuke kado divano. Me, o Pavlo, pochinava tuke palpale, ai chi trobul te dav tu goji ke tu kames mange cho traio.
\v 20 E, phrala, mangav ma tutar, ker mange kado mishtimos ande dragostia le Kristoski. Raduisar murho ilo, sar iek phral ando Jesus Kristo!
\v 21 Ke me pachav ma, ke ande kado lil kai ramov tuke, akana te keresa so mangav tutar, ai vi zhanav ke keresa mai but.
\v 22 Ai ande kodia lashar i mange iek soba ke pachav ma ke O Del ashunela tumare rhugimata, ai dela te avav pale tumensa.
\v 23 O Epaphras, kai si mansa ande temnitsa le Jesus Kristoske tradel tuke but bax, zor ai sastimos.
\v 24 Ai vi o Marko, o Aristarchus, o Demas, ai o Luk, murhe vortacha kai keren mansa buchi.
\v 25 O mishtimos amaro Devlesko Jesus Kristo te avel tumensa. Amen.
